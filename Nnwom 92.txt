/// Nnwom 92:1
Dwom Dwom a wɔto no Homeda.Eye sɛ wɔkamfo wo Awuradena wɔto dwom de hyɛ wo anuonyam, Ɔsorosoroni,
/// Nnwom 92:2
na wɔpae mu ka wʼadɔe anɔpane wo nokware anadwo,
/// Nnwom 92:3
wɔ hama du sanku sone sankuten nnwom mu.
/// Nnwom 92:4
Awurade, wo nneyɛe ma mʼani gye;mede anigye to nnwom, wo nsa ano nnwuma nti.
/// Nnwom 92:5
Awurade, wo nnwuma yɛ akɛse,na wo nyansa mu dɔ!
/// Nnwom 92:6
Agyimifo nnimna nkwaseafo nte ase,
/// Nnwom 92:7
amumɔyɛfo benyin sɛ sarena abɔnefo bɛyɛ frɔmfrɔm de,nanso wɔbɛsɛe wɔn pasaa.
/// Nnwom 92:8
Na wo Awurade, wɔayɛ wo ɔkɛse afebɔɔ.
/// Nnwom 92:9
Awurade, ampa ara,wʼatamfo bɛyera;na wɔbɛhwete abɔnefo nyinaa.
/// Nnwom 92:10
Woama me ahoɔden te sɛ ɛko;woahwie ngohuam papa agu me so.
/// Nnwom 92:11
Mahu mʼatamfo nkogu a wɔadi,mate sɛnea mʼatamfo atirimɔdenfo aguan afi akono.
/// Nnwom 92:12
Atreneefo bɛyɛ frɔmfrɔm te sɛ abedua,wobenyin sɛ Lebanon sida;
/// Nnwom 92:13
nea wɔadua wɔ Awurade fi,wobenyin frɔmfrɔm wɔ yɛn Nyankopɔn adiwo hɔ.
/// Nnwom 92:14
Wɔbɛkɔ so asow aba, onyinkyɛ mu mpo,wɔbɛyɛ frɔmfrɔm sɛ ahabammono,
/// Nnwom 92:15
de akyerɛ sɛ, “Awurade yɛ ɔtreneeni;ɔyɛ me botan, na atirimɔdensɛm biara nni ne mu.”
