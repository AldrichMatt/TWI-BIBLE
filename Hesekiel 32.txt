/// Hesekiel 32:1
Farao Ho KwadwomMfe dumien mu, ɔsram a ɛto so dumien no da a edi kan no, Awurade asɛm baa me nkyɛn se: 
/// Hesekiel 32:2
“Onipa ba, to kwadwom fa Misraimhene Farao ho na ka kyerɛ no se:“ ‘Wote sɛ gyata wɔ aman no mu:wote sɛ po mu aboa a ne ho yɛ huwububu dikyi wɔ wo nsuten mu,wode wo nan boro nsuten node fono nsu no.
/// Hesekiel 32:3
“ ‘Sɛɛ na Otumfo Awurade se:“ ‘Mede dɔm bɛbaabɛtow mʼasau agu wo so,na wɔbɛtwe wo afi mʼasau mu.
/// Hesekiel 32:4
Mɛtow wo akyene asase no sona mahiri wo ato sare so.Mɛma wim nnomaa nyinaa abesisi wo sona asase so mmoa nyinaa adi wo nam afrɛ so.
/// Hesekiel 32:5
Mɛhata wo nam wɔ mmepɔw no sona mede wo funu ahyɛ aku ma.
/// Hesekiel 32:6
Mede wo mogya a ɛresen noafɔw asase no de akɔka mmepɔw nona wo nam bɛhyɛ abon nketewa no ma.
/// Hesekiel 32:7
Sɛ mitwa wo fi hɔ a, mɛkata ɔsoro anina madunnum wɔn nsoromma;mede omununkum bɛkata owia ani,na ɔsram renhyerɛn.
/// Hesekiel 32:8
Ɔsoro akanea a ɛhyerɛn nyinaamɛma aduru sum wɔ wo so;mɛma sum aduru wʼasase, Otumfo Awurade asɛm ni.
/// Hesekiel 32:9
Mɛma nnipa bebree koma atutubere a mede wo sɛe aba aman no mu,nsase a wunnya nhuu mu.
/// Hesekiel 32:10
Mɛma nnipa bebree ho adwiriw wɔn wɔ wo ho,wo nti, hu bɛma wɔn ahene ho apopobere a merehim mʼafoa wɔ wɔn anim no.Da a wobɛhwe ase nowɔn mu biara ho bɛwosowbere nyinaa mu wɔ wɔn nkwa nti.
/// Hesekiel 32:11
“ ‘Na sɛɛ na Otumfo Awurade se:“ ‘Babiloniahene afoabɛsɔre wɔ wo so.
/// Hesekiel 32:12
Mɛma wo dɔm no atotɔwɔ dɔmmarima afoa ano,wɔ aman a wɔyɛ anuɔdenfo mu.Wɔbɛsɛe Misraim ahomaso pasaana ne dɔm no nyinaa bedi nkogu.
/// Hesekiel 32:13
Mekunkum nʼanantwi nyinaaafi nsu bebree no hona onipa nan rentiatia mu biona anantwi tɔte nso remfono no.
/// Hesekiel 32:14
Afei mɛma ne nsu ani atewna mama ne nsuten ateɛ sɛ ngo,Otumfo Awurade asɛm ni.
/// Hesekiel 32:15
Sɛ mema Misraim da mpanna miyi biribiara fi asase no so,sɛ mikum wɔn a wɔte so nyinaa a,afei na wobehu sɛ mene Awurade no.’
/// Hesekiel 32:16
“Eyi ne kwadwom a wɔbɛto ama no. Amanaman no mmabea bɛto ama Misraim ne ne dɔm nyinaa, Otumfo Awurade asɛm ni.”
/// Hesekiel 32:17
Afe a ɛto so dumien no ne sram da a ɛto so dunum no, Awurade asɛm baa me nkyɛn se: 
/// Hesekiel 32:18
“Onipa ba, twa adwo ma Misraim dɔm na ma ɔne amanaman akɛse no mmabea nsian nkɔ asase ase nkɔka wɔn a wɔasian kɔ amoa mu no ho. 
/// Hesekiel 32:19
Ka kyerɛ wɔn se, ‘Wadom mo dodo sen wɔn a aka no ana? Munsian nkɔ na mo ne momonotofo no nkɔda.’ 
/// Hesekiel 32:20
Wɔbɛka wɔn a wowuwuu wɔ afoa ano no ho. Wɔatwe afoa no, ma wɔntwe ne nnipadɔm no ase nkɔ. 
/// Hesekiel 32:21
Akannifo akɛse a wɔwɔ ɔda mu bɛka afa Misraim ne ne dɔm ho se, ‘Wɔasian aba na wɔdeda momonotofo mu, wɔn a wowuwuu wɔ afoa ano no.’
/// Hesekiel 32:22
“Asiria ne nʼasraafo nyinaa wɔ hɔ, wɔn a wɔakunkum wɔn no nna atwa ne ho ahyia, wɔn a wɔatotɔ wɔ afoa ano no. 
/// Hesekiel 32:23
Wɔn nna no wɔ amoa no ase tɔnn na nʼasraafo deda ne nna ho nyinaa. Wɔn a na wohunahuna afoforo wɔ ateasefo asase so no nyinaa awuwu, wɔatotɔ wɔ afoa ano.
/// Hesekiel 32:24
“Elam wɔ hɔ, ne nnipadɔm nyinaa atwa ne da ho ahyia. Wɔn nyinaa awuwu, wɔatotɔ wɔ afoa ano. Wɔn a na wohunahuna afoforo wɔ ateasefo asase so nyinaa sian kɔɔ asase ase sɛ momonotofo. Wɔde wɔn animguase kɔka wɔn a wosian kɔ amoa mu no ho. 
/// Hesekiel 32:25
Wɔato mpa ama no wɔ atɔfo no mu, na ne dɔm atwa ne da ho ahyia. Wɔn nyinaa yɛ momonotofo a wɔatotɔ wɔ afoa ano. Esiane sɛ wɔn ahunahuna trɛw wɔ ateasefo asase so no nti, wɔne wɔn a wosian kɔ amoa mu no nyinaa anim agu ase. Wɔadeda wɔn wɔ atɔfo no mu.
/// Hesekiel 32:26
“Mesek ne Tubal wɔ hɔ a wɔn dɔm atwa wɔn nna ho ahyia. Wɔn nyinaa yɛ momonotofo a wɔatotɔ wɔ afoa ano efisɛ wɔtrɛtrɛw wɔn ahunahuna mu wɔ ateasefo asase so. 
/// Hesekiel 32:27
Ɛnyɛ wɔn ne akofo momonotofo foforo a wɔatotɔ na wɔdeda hɔ no ana? Wɔn a wɔne wɔn akode sian kɔɔ nna mu na wɔn ti deda wɔn afoa so no. Wɔn amumɔyɛ so asotwe daa wɔn nnompe so, mmom saa akofo yi ahunahuna atrɛtrɛw wɔ ateasefo asase so.
/// Hesekiel 32:28
“Farao, wo nso wobebubu wo mu na woakɔda momonotofo mu, wo ne wɔn a wɔtotɔɔ wɔ afoa ano no.
/// Hesekiel 32:29
“Edom wɔ hɔ, nʼahemfo ne ne mmapɔmma nyinaa deda wɔn a wɔatotɔ wɔ afoa ano no mu, wɔn tumi nyinaa akyi. Wɔdeda momonotofo mu, wɔne wɔn a wosian kɔ amoa mu no.
/// Hesekiel 32:30
“Mmapɔmma a wofi atifi fam nyinaa ne Sidonfo nyinaa wɔ hɔ, wɔne atɔfo kɔɔ wɔ animguase mu, wɔn tumi a wɔde hunahuna no nyinaa akyi. Wɔdeda hɔ sɛ momonotofo, wɔne wɔn a wokum wɔn wɔ afoa ano, na wɔne wɔn a wosian kɔ amoa mu no asoa wɔn animguase.
/// Hesekiel 32:31
“Farao, ɔne nʼasraafo nyinaa behu wɔn na ne werɛ bɛkyekye wɔ ne dɔm a wokunkum wɔn wɔ afoa ano no ho, Otumfo Awurade asɛm ni. 
/// Hesekiel 32:32
Mmom me na memaa Farao ne ne nnipadɔm de ahunahuna trɛtrɛw wɔ ateasefo asase so de, nanso wɔbɛdeda momonotofo mu, wɔn a wɔde afoa kunkum wɔn, Otumfo Awurade asɛm ni.”
