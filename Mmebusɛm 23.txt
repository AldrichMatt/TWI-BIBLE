/// Mmebusɛm 23:1
Sɛ wo ne ɔhene bi to nsa didi a,hwɛ nea esi wʼanim no yiye,
/// Mmebusɛm 23:2
Sɛ woyɛ adidibrada a,hyɛ wo ho so.
/// Mmebusɛm 23:3
Nni nʼaduan akɔnnɔ akɔnnɔ no akyi,efisɛ saa aduan no daadaa nnipa.
/// Mmebusɛm 23:4
Mmiri wo mogya ani mpɛ sika;hu nyansa na tɔ wo bo ase.
/// Mmebusɛm 23:5
Wʼani bɔɔ sika so ara pɛ, na atu ayera,ampa ara ebefuw ntabanna atu akɔ wim sɛ ɔkɔre.
/// Mmebusɛm 23:6
Nni obi a ɔyɛ pɛpɛe aduan,nni nʼakɔnnɔ aduan akyi;
/// Mmebusɛm 23:7
efisɛ ɔyɛ obi abere biara osusuw sika ho.Ɔka se, “Didi na nom,”nanso ɛnyɛ ne koma mu.
/// Mmebusɛm 23:8
Kakra a woadi no wobɛfe,na ɛno nti wo nkamfo so remma mfaso.
/// Mmebusɛm 23:9
Nkasa nkyerɛ ɔkwasea,efisɛ ɔremfa nyansa a ɛwɔ wo kasa mu no.
/// Mmebusɛm 23:10
Ntutu tete abo a wɔde ato hye ngu,na ntra ɔhye nkɔ ayisaa mfuw mu,
/// Mmebusɛm 23:11
efisɛ wɔn Gyefo yɛ den,na obedi wɔn asɛm ama wɔn.
/// Mmebusɛm 23:12
Ma wo koma mmra nkyerɛkyerɛ so,na wɛn wʼaso tie nimdeɛ.
/// Mmebusɛm 23:13
Ntwentwɛn abofra nteɛso so;sɛ wode abaa teɛ no a, ɔrenwu.
/// Mmebusɛm 23:14
Fa abaa twe nʼasona gye ne kra fi owu mu.
/// Mmebusɛm 23:15
Me ba, sɛ wo koma hu nyansa a,ɛno de, me koma ani begye;
/// Mmebusɛm 23:16
sɛ wʼano ka nea ɛteɛ ame mu ade nyinaa ani begye.
/// Mmebusɛm 23:17
Mma wʼani mmere abɔnefo,mmom bɔ Awurade suro ho mmɔden bere biara.
/// Mmebusɛm 23:18
Ampa ara anidaso wɔ hɔ ma wo daakye,na wʼanidaso renyɛ ɔkwa.
/// Mmebusɛm 23:19
Me ba, tie, na hu nyansa,ma wo koma mfa ɔkwantrenee so.
/// Mmebusɛm 23:20
Mfa wo ho mmɔ akɔwensafoanaasɛ wɔn a wɔpɛ nam mmoroso ho,
/// Mmebusɛm 23:21
efisɛ, akɔwensafo ne adidibradafo bɛyɛ ahiafo,na anikum fura wɔn ntamagow.
/// Mmebusɛm 23:22
Tie wʼagya a ɔwoo wo no,na sɛ wo na bɔ aberewa a, mmu no animtiaa.
/// Mmebusɛm 23:23
Tɔ nokware na ntɔn da;nya nyansa, ahohyɛso ne nhumu.
/// Mmebusɛm 23:24
Ɔtreneeni agya wɔ anigye bebree;nea ɔwɔ ɔba nyansafo no ani gye ne ho.
/// Mmebusɛm 23:25
Ma wʼagya ne wo na ani nnye;ma ɔbea a ɔwoo wo no nnya ahosɛpɛw.
/// Mmebusɛm 23:26
Me ba, fa wo koma ma mena ma wʼani nkɔ mʼakwan ho,
/// Mmebusɛm 23:27
na oguamanfo yɛ amoa donkudonkuɔyere huhuni yɛ ɔdaadaafo.
/// Mmebusɛm 23:28
Ɔtɛw, twɛn, te sɛ ɔkwanmukafo,na ɔma mmarima mu atorofo dɔɔso.
/// Mmebusɛm 23:29
Hena na wɔadome no? Hena na odi awerɛhow?Hena na odi aperepere? Hena na onwiinwii?Hena na ɔwɔ atape nko ara? Hena na mogya ada nʼani so?
/// Mmebusɛm 23:30
Wɔn a wɔkyɛ nsa ho,na wɔka nsa a wɔafrafra hwɛ.
/// Mmebusɛm 23:31
Nhwɛ nsa ani kɔkɔɔ no haa,bere a ɛretwa yerɛw yerɛw wɔ kuruwa mu,na ɛkɔ yɔɔ no.
/// Mmebusɛm 23:32
Awiei no, ɛka te sɛ ɔwɔna ɛwɔ bɔre te sɛ ahurutoa.
/// Mmebusɛm 23:33
Wʼani behu nneɛma a wunhuu da,na woadwene nneɛma basabasa ho.
/// Mmebusɛm 23:34
Wobɛtɔ ntintan te sɛ hyɛn mu dwumayɛni a,okura hyɛn dua a, ɛrehinhim mu den, na ehinhim wɔ po so.
/// Mmebusɛm 23:35
Na wobɛka se, “Wɔbɔ me, nanso mimpira.Wɔboro me, nanso mente ɔyaw biara.Bere bɛn na menyanakɔpɛ nsa anom bio?”
