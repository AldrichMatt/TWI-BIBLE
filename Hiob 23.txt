/// Hiob 23:1
Hiob MmuaeNa Hiob buae se,
/// Hiob 23:2
“Nnɛ mpo, mʼanwiinwii mu da so yɛ den;ne nsa ayɛ den, mʼapinisi nyinaa akyi.
/// Hiob 23:3
Sɛ minim baabi a mehu no;anaasɛ metumi akɔ ne tenabea a
/// Hiob 23:4
anka mɛka mʼasɛm wɔ nʼanimna magye akyinnye bebree.
/// Hiob 23:5
Anka mɛte mmuae a ɔde bɛma me,na madwen nea ɔbɛka ho.
/// Hiob 23:6
Ɔbɛsɔre atia me dennen ana?Dabi, ɔremmɔ me kwaadu.
/// Hiob 23:7
Ɛhɔ de, nnipa trenee betumi aka nʼasɛm wɔ nʼanim,na wobegye me afi me temmufo nsam afebɔɔ.
/// Hiob 23:8
“Nanso sɛ mekɔ apuei fam a onni hɔ;sɛ mekɔ atɔe fam nso a minhu no.
/// Hiob 23:9
Sɛ ɔreyɛ adwuma wɔ atifi fam a minhu no;sɛ ɔdan ne ho kɔ anafo fam a, mʼani nhye ne ho.
/// Hiob 23:10
Nanso onim ɔkwan a menam so;na sɛ ɔsɔ me hwɛ a mepue sɛ sikakɔkɔɔ.
/// Hiob 23:11
Madi nʼanammɔn akyi pɛɛ;na manantew nʼakwan so a mamman.
/// Hiob 23:12
Mentwee me ho mfii mmara nsɛm a efi nʼanom no ho,mama asɛm a efi nʼanom ho ahia me asen me daa aduan.
/// Hiob 23:13
“Nanso obiara nni hɔ ka ne ho, na hena na obetumi atia no?Ɔyɛ biribiara a ɔpɛ.
/// Hiob 23:14
Ɔde ne mmaransɛm di dwuma tia me;ɔda so kora nhyehyɛe a ɛte sɛɛ bebree.
/// Hiob 23:15
Ɛno nti na mebɔ hu wɔ nʼanim;na sɛ midwen eyinom nyinaa ho a, misuro no.
/// Hiob 23:16
Onyankopɔn ama me koma abotow;Otumfo ama mabɔ huboa.
/// Hiob 23:17
Nanso sum no mma menka mʼano nto mu,sum kabii a ɛkata mʼanim no.
