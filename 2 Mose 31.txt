/// 2 Mose 31:1
Onyankopɔn Yi Besaleel Ne OholiabAwurade ka kyerɛɛ Mose se, 
/// 2 Mose 31:2
“Mapaw Besaleel a ɔyɛ Uri babarima na ɔyɛ Hur nena a ofi Yuda abusua mu no 
/// 2 Mose 31:3
de Onyankopɔn Honhom, nyansa, ntease, nimdeɛ ne nnepa ahorow nyinaa ahyɛ no mma 
/// 2 Mose 31:4
sɛ ɔmfa nyɛ sika, dwetɛ ne kɔbere nnwinne ahorow, 
/// 2 Mose 31:5
sɛ ɔmfa nyɛ abo ne dua dwumfo ne adwinni ahorow nyinaa. 
/// 2 Mose 31:6
Bio, mayi Ahisamak ba Oholiab a ofi Dan abusua mu sɛ ɔnyɛ ne boafo.“Ɛno akyi no, mama adwumayɛfo no nyinaa nimdeɛ sononko bi sɛnea ɛbɛyɛ a, wobetumi adi dwuma biara a makyerɛ sɛ munni no:
/// 2 Mose 31:7
“Ahyiae Ntamadan,Apam Adaka ne mpata agua neAhyiae Ntamadan no mu ahyehyɛde nkae no nyinaa;
/// 2 Mose 31:8
ɔpon no ne so nneɛma,sikakɔkɔɔ kaneadua ne ho nneɛma,ohuam afɔremuka;
/// 2 Mose 31:9
ɔhyew afɔremuka ne ho nneɛma,nsankason ne ne nnyinaso;
/// 2 Mose 31:10
ɔsɔfo Aaron ntade kronkron fɛɛfɛ none ne mma ntade bere a wɔsom sɛ asɔfo no;
/// 2 Mose 31:11
ne ɔsra ngo ne Kronkronbea hɔ aduhuam no.“Ɛsɛ sɛ wɔfa kwan a mɛkyerɛ wo no so na wɔyɛ eyinom nyinaa.”
/// 2 Mose 31:12
Afei, Awurade ka kyerɛɛ Mose se, 
/// 2 Mose 31:13
“Ka kyerɛ Israelfo no se, ‘Sɛ edu Homeda a, monhome. Eyi ne nsɛnkyerɛnne a ɛda me ne mo ne awo ntoatoaso a ɛbɛba no ntam, na moahu sɛ mene Awurade a meyɛ mo kronkron no.’ 
/// 2 Mose 31:14
“ ‘Munni Homeda no, efisɛ ɛyɛ da kronkron. Obiara a obebu saa mmara yi so no, obewu. Na nea ɔbɛyɛ adwuma saa da no nso, wobekum no. 
/// 2 Mose 31:15
Nnansia na mode bɛyɛ adwuma. Na nnanson so no yɛ Homeda a wɔntoto no ase a ɛyɛ kronkron ma Awurade. Ɛsɛ sɛ wokum obiara a ɔbɛyɛ adwuma Homeda no. 
/// 2 Mose 31:16
Ɛsɛ sɛ Israelfo no di Homeda no, wonni mma awo ntoatoaso no nhu sɛ ɛyɛ apam afebɔɔ. 
/// 2 Mose 31:17
Ɛbɛyɛ daa apam a ɛda me ne Israelfo ntam no ho nsɛnkyerɛnne. Efisɛ nnansia mu na Awurade de bɔɔ ɔsoro ne asase, na ɔhomee da a ɛto so ason no.’ ”
/// 2 Mose 31:18
Onyankopɔn kasa kyerɛɛ Mose wɔ Sinai Bepɔw so wiee no, ɔde abo pon abien a ɔde ne nsa akyerɛw Mmaransɛm Du no wɔ so no maa no.
