/// Asomafo 2:1
Pentekoste DaPentekoste da no duu no, na asuafo no nyinaa ahyia wɔ faako. 
/// Asomafo 2:2
Amono mu hɔ ara, nne bi te sɛ ahum a ɛretu fi ɔsoro ba bɛhyɛɛ ofi a na wɔwɔ mu no ma. 
/// Asomafo 2:3
Ogya a ɛredɛw a ɛte sɛ tɛkrɛma besisii wɔn so mmaako mmaako. 
/// Asomafo 2:4
Honhom Kronkron no hyɛɛ wɔn nyinaa ma, na wɔkaa kasa foforo, sɛnea Honhom no maa wɔn ho kwan no.
/// Asomafo 2:5
Saa bere no na Yudafo bi a wɔfɛre Nyame fi mmeaemmeae aba Yerusalem. 
/// Asomafo 2:6
Wɔtee nea ɛrekɔ so no, wɔbɔɔ twi behyiae, na ɛyɛɛ wɔn nwonwa ne ahodwiriw, efisɛ obiara tee sɛ wɔreka ne kurom kasa. 
/// Asomafo 2:7
Enti wobisae se, “Na saa nnipa yi a wɔrekasa yi nyɛ Galileafo ana? 
/// Asomafo 2:8
Na adɛn nti na yɛte sɛ wɔreka Onyankopɔn anwonwadwuma ho asɛm wɔ yɛn a yɛyɛ 
/// Asomafo 2:9
Partifo, Mediafo ne Elamfo, ne wɔn a wɔte Mesopotamia ne Yudea ne Kapadokia, Ponto, Asia, 
/// Asomafo 2:10
Frigia ne Pamfilia, Misraim ne Libia fa a ɛbɛn Kirene ne ahɔho a wofi Roma, Yudafo ne wɔn a wɔasakra aba Yudasom mu, 
/// Asomafo 2:11
ne Kretafo ne Arabfo mu biara kasa mu yi?” 
/// Asomafo 2:12
Wɔde ahodwiriw bisae se, “Eyi ase ne dɛn?”
/// Asomafo 2:13
Afoforo nso dii wɔn ho fɛw se, “Saa nnipa yi abobow nsa.”
/// Asomafo 2:14
Petro Kasa Kyerɛ Dɔm NoPetro ne asomafo dubaako no sɔre gyinaa hɔ na ɔkasaa denneennen kyerɛɛ nnipa no se, “Me nuanom Yudafo ne mo a mote Yerusalem nyinaa, muntie asɛm a mereka yi. 
/// Asomafo 2:15
Saa nnipa yi mmow nsa sɛnea mususuw no, efisɛ ade nnya nkyee a ɛsɛ sɛ obi nom nsa bow. 
/// Asomafo 2:16
Asɛm a asi yi na odiyifo Yoel hyɛɛ ho nkɔm se:
/// Asomafo 2:17
“ ‘Onyankopɔn kae se, nna a edi akyiri no,mehwie me Honhom no agu nnipa nyinaa so.Mo mmabarima ne mo mmabea bɛhyɛ nkɔm,mo mmerante nso ahu anisoade.Na mo mpanyin nso asoso adae.
/// Asomafo 2:18
Saa mmere no mu no,mehwie me Honhom agu mʼasomfo mpo so,mmarima ne mmea, ama wɔahyɛ nkɔm.
/// Asomafo 2:19
Mede mogya ne ogya ne wusiw kumɔnnbɛyɛ anwonwade ne nsɛnkyerɛnnewɔ ɔsoro ne asase so.
/// Asomafo 2:20
Ansa na Awurade da kɛse no bɛba no,owia beduru sumna ɔsram nso ayɛ sɛ mogya.
/// Asomafo 2:21
Na obiara a ɔbɛbɔAwurade din no benya nkwa.’
/// Asomafo 2:22
“Israelfo, muntie! Yesu Nasareni no yɛ ɔbarima bi a ne dwuma kronkron a obedii no daa adi wɔ tumi ne anwonwade ne nsɛnkyerɛnne a Onyankopɔn nam ne so yɛe a mo ankasa di ho adanse no mu. 
/// Asomafo 2:23
Onyankopɔn ankasa fi ne pɛ ne ne nhumu mu sii gyinae yii Yesu maa mo, na mode no maa nnebɔneyɛfo ma wɔbɔɔ no asennua mu kum no. 
/// Asomafo 2:24
Nanso Onyankopɔn nyan no fii owu mu ma oyii no fii owuyaw mu, efisɛ owu antumi anni ne so.” 
/// Asomafo 2:25
Asɛm a Dawid ka faa ne ho ne sɛ,“Mihu Awurade wɔ mʼani so daa nyinaa.Esiane sɛ ɔwɔ me nsa nifa nti,merenhinhim da.
/// Asomafo 2:26
Ɛno nti me kra ani gye, na me tɛkrɛma di ahurusi.Me nipadua nso bɛhome asomdwoe mu.
/// Asomafo 2:27
Efisɛ worennyaw me awufo mu.Na woremma wo Kronkronni no mporɔw.
/// Asomafo 2:28
Woakyerɛ me nkwagye kwan;na wobɛma mʼani agye wɔ wʼanim.
/// Asomafo 2:29
“Anuanom, ɛsɛ sɛ meda mʼadwene adi pefee wɔ yɛn panyin Dawid ho. Owui na wosiee no, na ne nna da so wɔ hɔ besi nnɛ. 
/// Asomafo 2:30
Na ɔyɛ odiyifo a onim bɔ bi a Onyankopɔn ahyɛ no no. Onyankopɔn hyɛɛ bɔ se ɔbɛyɛ Dawid asefo no mu baako ɔhene, sɛnea Dawid yɛ ɔhene no ara pɛ. 
/// Asomafo 2:31
Dawid huu nea Onyankopɔn rebɛyɛ no ɔkasa faa owusɔre a ɛfa Agyenkwa no ho se, ‘Wɔannyaw no awufo mu. Ne honam nso amporɔw.’ 
/// Asomafo 2:32
Onyankopɔn anyan saa Yesu yi afi owu mu, na yɛn nyinaa yɛ saa asɛm yi ho nnansefo. 
/// Asomafo 2:33
Wɔahyɛ no anuonyam de no akɔtena Onyankopɔn nifa so ma ne nsa aka Honhom Kronkron no a Agya no hyɛɛ no ho bɔ no; ɛno na wahwie agu yɛn so, na ɛho nsɛnkyerɛnne na muhu na mote yi. 
/// Asomafo 2:34
Dawid ankasa de, wankɔ ɔsoro, na mmom ɔkae se,“ ‘Awurade ka kyerɛɛ me wura se,“Tena me nsa nifa so ha,
/// Asomafo 2:35
kosi sɛ mede wʼatamfobɛyɛ wʼanan ntiaso.” ’
/// Asomafo 2:36
“Ɛsɛ sɛ nnipa a wɔwɔ Israel nyinaa hu sɛ, mo na mobɔɔ saa Yesu yi a Onyankopɔn ayɛ no Awurade ne Agyenkwa no asennua mu.”
/// Asomafo 2:37
Bere a nnipa no tee saa asɛm yi, ɛhaw wɔn yiye. Enti wobisaa Petro ne asomafo a wɔaka no se, “Anuanom, dɛn na yɛnyɛ?”
/// Asomafo 2:38
Petro ka kyerɛɛ wɔn se, “Monsakra mo adwene na momma wɔmmɔ mo asu wɔ Yesu Kristo din mu sɛnea ɛbɛyɛ a wɔde mo bɔne bɛkyɛ mo na moanya Onyankopɔn akyɛde a ɛyɛ Honhom Kronkron no. 
/// Asomafo 2:39
Onyankopɔn hyɛɛ Honhom Kronkron yi ho bɔ maa mo ne mo mma ne wɔn a wɔtete akyirikyiri ne wɔn a Awurade, yɛn Nyankopɔn bɛfrɛ wɔn aba ne nkyɛn no nyinaa.”
/// Asomafo 2:40
Petro kaa nsɛm bebree kyerɛɛ wɔn se, “Munnye mo ho mfi asotwe a ɛreba saa nnebɔneyɛfo yi so no mu.” 
/// Asomafo 2:41
Wɔn mu dodow no ara gyee asɛm no di ma wɔbɔɔ wɔn asu. Saa da no, nnipa bɛyɛ mpensa na wɔbɛkaa agyidifo no ho.
/// Asomafo 2:42
Asafo No AsetenaDaa na wɔde wɔn adagyew nyinaa sua asomafo no nkyerɛkyerɛ. Wɔne wɔn nyaa ayɔnkofa, hyia didi bɔɔ mu ne wɔn bɔɔ mpae. 
/// Asomafo 2:43
Asomafo no yɛɛ anwonwade ahorow bebree ma obiara a ohuu no ho dwiriw no. 
/// Asomafo 2:44
Gyidifo no nyinaa kɔɔ so tenaa ase sɛ nnipa koro, na wɔkyekyɛɛ wɔn ahode mu memaa wɔn ho wɔn ho. 
/// Asomafo 2:45
Wɔtɔn wɔn ahode kyekyɛɛ sika a wonya fii mu no maa wɔn ho wɔn ho sɛnea ɛho hia obiara. 
/// Asomafo 2:46
Daa na wɔbɔ mu hyia wɔ asɔredan mu de anigye ne koma pa bɔ mu didi wɔ wɔn afi mu. Wɔkamfoo Onyankopɔn, nyaa anuonyam wɔ nnipa anim. 
/// Asomafo 2:47
Da biara na Awurade de wɔn a ogye wɔn nkwa no bɛka wɔn ho.
