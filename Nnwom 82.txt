/// Nnwom 82:1
Dwom Asaf dwom.Onyankopɔn di hene wɔ ɔsoro asafo mu;obu atɛn wɔ “anyame” mu.
/// Nnwom 82:2
“Wobɛbɔ wɔn a wɔnteɛ ho banna woayɛ nhwɛanim ama amumɔyɛfo akosi da bɛn?
/// Nnwom 82:3
Monka mmɔborɔfo ne ayisaa asɛm mma wɔn;mommɔ ahiafo ne wɔn a wɔhyɛ wɔn so yiyedi ho ban.
/// Nnwom 82:4
Munnye ɔbrɛfo ne ahiafo;munnye wɔn mfi amumɔyɛfo nsam.
/// Nnwom 82:5
“Anyame no nnim de, na wɔnte hwee ase.Wokyinkyin wɔ sum mu;na asase fapem nyinaa wosow.
/// Nnwom 82:6
“Mekae se, ‘Moyɛ “anyame;”mo nyinaa yɛ Ɔsorosoroni no mma.’
/// Nnwom 82:7
Nanso mubewuwu sɛ nnipa pɛ;na moahwe ase sɛ ɔsodifo biara.”
/// Nnwom 82:8
Ao Onyankopɔn, sɔre, bu wiase atɛn;efisɛ amanaman nyinaa yɛ wo de.
