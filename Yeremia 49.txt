/// Yeremia 49:1
Asɛm A Ɛfa Amon HoNea ɛfa Amonfo ho:Sɛɛ na Awurade se:“Israel nni mmabarima ana?Onni wɔn a wobedi nʼade?Ɛno de adɛn nti na Molek afa Gad ayɛ ne de yi?Adɛn nti na ne nkurɔfo tete ne nkurow mu?
/// Yeremia 49:2
Nanso nna no reba,”Awurade na ose.“Bere a mɛbobɔ mu de afrɛ ɔkoatia Raba a ɛyɛ Amonfo de;ɛbɛyɛ afabo siw,wɔbɛto nkuraa a atwa ne ho ahyia no mu gya.Na Israel bɛpam wɔn awɔpam no no,”sɛɛ na Awurade se.
/// Yeremia 49:3
“Twa adwo. Hesbon, efisɛ wɔasɛe Ai!Monteɛ mu, mo a mowɔ Raba!Mumfura ayitam na munni awerɛhow;mommɔ nnyenyen wɔ afasu no mu,efisɛ Molek bɛkɔ nnommum mu,ɔne nʼasɔfo ne nʼadwumayɛfo.
/// Yeremia 49:4
Adɛn nti na wode wʼabon ahorow no hoahoa wo ho,wʼabon a wunya mu aba bebree no nti?Amon Babea a Onni nokware,wode wo ho to wʼahonya so na woka se,‘Hena na ɔbɛtow ahyɛ me so?’
/// Yeremia 49:5
Mede ehu bɛba wo so,ebefi wɔn a wɔatwa wo ho ahyia no nyinaa,”Awurade na ose, Asafo Awurade no.“Wɔbɛpam mo nyinaa,na obiara remmoaboa akobɔfo ano.
/// Yeremia 49:6
“Nanso akyiri no, mɛsan de Amonfo adenya ama wɔn,”sɛe na Awurade se.
/// Yeremia 49:7
Asɛm A Ɛfa Edom HoNea ɛfa Edom ho:Sɛɛ na Asafo Awurade se:“Nyansa nni Teman bio ana?Afotu ayera wɔ anyansafo mu ana?Wɔn nyansa no aporɔw ana?
/// Yeremia 49:8
Monnan mo ho na munguan,monkɔtetɛw abodan a mu dɔ mu,mo a motete Dedan,efisɛ mede amanehunu bɛba Esau sowɔ bere a mɛtwe nʼaso no.
/// Yeremia 49:9
Sɛ bobetetewfo no baa mo nkyɛn aanka wɔrennya bobe no kakra ana?Sɛ akorɔmfo baa ɔdasu mu a,anka wɔrenwia ade dodow a wɔpɛ ana?
/// Yeremia 49:10
Na mɛma Esau ada adagyaw.Mɛda ne hintabea ahorow adi,sɛnea ɔrentumi mfa ne ho nhintaw.Ne mma, nʼabusuafo ne ne mfɛfo bewuwu,na wɔrenhu no bio.
/// Yeremia 49:11
Munnyaw mo ayisaa, mɛbɔ wɔn nkwa ho ban.Mo akunafo nso betumi de wɔn ho ato me so.”
/// Yeremia 49:12
Nea Awurade se ni: “Sɛ ɛsɛ sɛ wɔn a wɔmfata sɛ wɔnom kuruwa no nom a, ɛno de adɛn nti na ɛnsɛ sɛ wɔtwe mo aso? Wɔbɛtwe mo aso na mobɛnom nso. 
/// Yeremia 49:13
Meka me ho ntam sɛ wɔbɛsɛe Bosra na ayɛ ahodwiriwde, ahohorade ne nnome; na ne nkurow nyinaa bɛsɛe afebɔɔ,” Awurade na ose.
/// Yeremia 49:14
Mate asɛm a efi Awurade nkyɛn:wɔsomaa ananmusini bi sɛ ɔnkɔka nkyerɛ amanaman no se,“Mommoaboa mo ho ano nkɔtow nhyɛ no so!Monsɔre nkɔ ɔko!”
/// Yeremia 49:15
“Na mɛyɛ wo ketewa wɔ aman no mu,na wɔabu wo animtiaa.
/// Yeremia 49:16
Ehu a wobɔne koma mu ahomaso adaadaa wo,wo a wote abotan ntokuru mu,na wote koko no sorɔnsorɔmmea.Ɛwɔ mu, woyɛ wo berebuw wɔ sorosoro sɛ ɔkɔre de,nanso hɔ na mefi de wo aba fam,”Awurade na ose.
/// Yeremia 49:17
“Edom bɛyɛ ahodwiriwde;wɔn a wotwa mu wɔ hɔ no nyinaa ho bedwiriw wɔn na wɔadi ne ho fɛwesiane nʼapirakuru nyinaa nti.
/// Yeremia 49:18
Sɛnea wɔdan Sodom ne Gomorane wɔn nkurow gui no,”Awurade na ose,“saa ara na obiara rentena hɔ;onipa biara rentena mu.
/// Yeremia 49:19
“Sɛnea gyata a ofi Yordan nkyɛkyerɛ murekɔ adidibea frɔmfrɔm no,saa ara na mɛtaa Edom afi nʼasase so wɔ bere tiaa bi mu.Hena ne nea mayi no sɛ ɔnyɛ eyi?Hena na ɔte sɛ me, na hena na obetumi ne me adi asi?Na oguanhwɛfo bɛn na obetumi asɔre atia me?”
/// Yeremia 49:20
Enti tie nea Awurade ahyehyɛ atia Edom,nea wabɔ ne tirim sɛ ɔbɛyɛ de atia wɔn a wɔte Teman ni:Nguankuw no mu nkumaa no wɔbɛtwe wɔn akɔ;wɔn nti ɔbɛsɛe adidibea no koraa.
/// Yeremia 49:21
Wɔn asehwe nnyigyei bɛma asase awosow;wɔn nteɛteɛmu gyegyeegye akodu Po Kɔkɔɔ ho.
/// Yeremia 49:22
Monhwɛ! Ɔkɔre bi betu akɔ soro na wabɔ hoo aba fam awatrɛtrɛw ne ntaban mu wɔ Bosra so.Saa da no Edom dɔmmarima komabetu sɛ ɔbea a ɔrekyem wɔ awo so.
/// Yeremia 49:23
Asɛm A Ɛfa Damasko HoNea ɛfa Damasko ho:“Hamat ne Arpad di yaw,efisɛ wɔate asɛmmɔne.Wɔn koma abotowte sɛ po a ayɛ hagyahagya.
/// Yeremia 49:24
Damasko ayɛ mmerɛw,wayɛ sɛ ɔrebeguanwabɔ huboa;ahoyeraw ne ɔyaw akyekyere no,ɔyaw a ɛte sɛ ɔbea a, ɔrekyem wɔ awo so.
/// Yeremia 49:25
Adɛn nti na wonnyaw kuropɔn a agye din yi ntoo hɔ,kurow a mʼani gye mu?
/// Yeremia 49:26
Ampa ara ne mmerante bɛtotɔ wɔ mmɔnten so;wɔbɛma nʼasraafo nyinaa aka wɔn ano ato mu saa da no,”sɛɛ na Asafo Awurade se.
/// Yeremia 49:27
“Mede ogya bɛto Damasko afasu mu;na ɛbɛhyew Ben-Hadad aban.”
/// Yeremia 49:28
Asɛm A Ɛfa Kedar Ne Hasor HoNea ɛfa Kedar ne Hasor ahenni, a Babiloniahene Nebukadnessar tow hyɛɛ so no.Sɛɛ na Awurade se:“Sɔre na kɔtow hyɛ Kedar sona sɛe nnipa a wɔwɔ apuei fam no.
/// Yeremia 49:29
Wɔbɛfa wɔn ntamadan ne wɔn nguankuw;wɔbɛfa wɔn nkataso,ne wɔn ho nneɛma ne yoma akɔ.Nnipa bɛteɛteɛ mu se,‘Ehu wɔ baabiara!’
/// Yeremia 49:30
“Munguan nkɔ ntɛmntɛm!Monhyehyɛ abodan a mu dɔ mu, mo a motete Hasor,”Awurade na ose.“Babiloniahene Nebukadnessar apam mo ti so;wayɛ nhyehyɛe a etia mo.
/// Yeremia 49:31
“Sɔre kɔtow hyɛ ɔman bi so a woremmrɛ,ɔman a wɔte ahotoso mu,”Awurade na ose,“ɔman a wonni apon anaa akwanside;na emu nnipa nko ara na wɔte.
/// Yeremia 49:32
Wɔn mfurum bɛyɛ asade,na wɔn anantwikuw akɛse no bɛyɛ asade.Mɛbɔ saa nnipa a wɔtete akyirikyiri no ahwete ama mframa no,na mede amanehunu befi afa nyinaa aba wɔn so,”Awurade na ose.
/// Yeremia 49:33
“Hasor bɛyɛ ahade ama adompo,ɛbɛda mpan afebɔɔ.Obiara rentena hɔ;onipa biara rentena mu.”
/// Yeremia 49:34
Asɛm A Ɛfa Elam HoEyi ne asɛm a, efi Awurade nkyɛn baa odiyifo Yeremia hɔ a ɛfa Elam ho, wɔ Yudahene Sedekia adedi mfiase: 
/// Yeremia 49:35
Sɛɛ na Asafo Awurade se:“Hwɛ mebubu Elam agyan mu,nea wɔn ahoɔden gyina so no.
/// Yeremia 49:36
Mede mframa anan no bɛba Elam soafi ɔsorosoro afanan;mɛbɔ wɔn ahwete mframa anan no mu,na ɔman biara nni hɔ aElam atubrafo renkɔ so.
/// Yeremia 49:37
Mɛbɔ Elam ahwete wɔ wɔn atamfo anim,wɔ wɔn a wɔrehwehwɛ wɔn akum wɔn no anim;mede amanehunu bɛba wɔn sompo mʼabufuwhyew no,”Awurade na ose.“Mede afoa bɛtaa wɔnkosi sɛ, mewie wɔn korakora.
/// Yeremia 49:38
Mesi mʼahengua wɔ Elamna masɛe ne hene ne nʼadwumayɛfo,”Awurade na ose.
/// Yeremia 49:39
“Nanso mɛsan de Elam adenya ama nonna a ɛreba no mu,”Awurade na ose.
