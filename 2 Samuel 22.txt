/// 2 Samuel 22:1
Dawid Ayeyi DwomBere a Awurade gyee Dawid fii nʼatamfo nyinaa ne Saulo nsam akyi no, ɔtoo saa dwom yi de yii Awurade ayɛ.
/// 2 Samuel 22:2
Nsɛm a ɛwɔ dwom no mu ni:“Awurade yɛ me botan, mʼaban ne mʼagyenkwa;
/// 2 Samuel 22:3
me Nyankopɔn yɛ me botan; ne mu na minya guankɔbea.Ɔyɛ me kyɛm, me nkwagye mu ahoɔden,mʼabandennen, mʼagyenkwa, nea ogye me fi basabasayɛ mu.
/// 2 Samuel 22:4
“Misu frɛ Awurade; ɔno na ayeyi sɛ no,efisɛ ogye me fi mʼatamfo nsam.
/// 2 Samuel 22:5
Owu asorɔkye twaa me ho hyiae;ɔsɛe yiri faa me so.
/// 2 Samuel 22:6
Ɔda mu hama kyekyeree me;mihyiaa owu mfiri.
/// 2 Samuel 22:7
“Na mʼamanehunu mu no, misu frɛɛ Awurade.Yiw, mefrɛɛ me Nyankopɔn pɛɛ mmoa.Ɔtee me nne fii ne kronkronbea.Me sufrɛ duu nʼasom.
/// 2 Samuel 22:8
Na asase wosowee na ehinhimii;ɔsoro fapem wosowee;wɔwosowee, nʼabufuw nti.
/// 2 Samuel 22:9
Wusiw fii ne hwene mu;ogyaframa fii nʼanom;na nnyansramma dɛw fii mu.
/// 2 Samuel 22:10
Ofii ɔsoro baa fam;na omununkum kabii duruu nʼanan ase.
/// 2 Samuel 22:11
Ɔte kerubim so tui;gyaagyaa ne ho wɔ mframa ntaban so.
/// 2 Samuel 22:12
Ɔde sum kataa ne ho hyiae,ɔde osu mununkum dii nʼanim kan.
/// 2 Samuel 22:13
Hann kɛse hyerɛn wɔ nʼanim,na anyinam pa fii mu.
/// 2 Samuel 22:14
Awurade bobɔɔ mu fi ɔsoro;Ɔsorosoroni no teɛɛ mu dennen.
/// 2 Samuel 22:15
Ɔtow nʼagyan maa nʼatamfo hwetee;anyinam twa ma wɔyɛɛ basaa.
/// 2 Samuel 22:16
Awurade kasae,na wiase nnyinaso no nyinaa daa hɔ.Wotumi huu ɛpo ase,na asase fapem ho daa hɔ.
/// 2 Samuel 22:17
“Ofi ɔsoro baa fam besoo me mu;ɔtwee me fii asu a emu dɔ mu.
/// 2 Samuel 22:18
Ogyee me fii mʼatamfo a wɔyɛ den nsam,atamfo a wokyi me na wɔn ho yɛ den pa ara sen me.
/// 2 Samuel 22:19
Wɔbaa me so wɔ mʼamanehunu da,nanso Awurade pagyaw me.
/// 2 Samuel 22:20
Ɔde me baa baabi a bammɔ wɔ;ogyee me, efisɛ nʼani kum me ho.
/// 2 Samuel 22:21
“Awurade atua me papayɛ so ka;me bem a midi no, wahyɛ me anan mu.
/// 2 Samuel 22:22
Efisɛ manantew Awurade akwan so;mentwee me ho mfii me Nyankopɔn ho nkɔyɛɛ bɔne.
/// 2 Samuel 22:23
Ne mmara nyinaa gu mʼanim;mentwee me ho mfii ne nhyehyɛe ho.
/// 2 Samuel 22:24
Me ho nni asɛm wɔ Onyankopɔn anim;matwe me ho afi bɔne ho.
/// 2 Samuel 22:25
Awurade tuaa me papayɛ so ka,efisɛ minni fɔ wɔ nʼanim.
/// 2 Samuel 22:26
“Woda wo ho adi sɛ ɔnokwafo kyerɛ wɔn a wodi nokware,wɔn a wodi mu nso wo kyerɛ wɔn sɛ wodi mu.
/// 2 Samuel 22:27
Wuyi wo kronkronyɛ kyerɛ ɔkronkronni,nanso amumɔyɛfo de wukyi wɔn.
/// 2 Samuel 22:28
Wugye ahobrɛasefo,nanso wʼani kɔ ahantanfo so sɛ wobɛbrɛ wɔn ase.
/// 2 Samuel 22:29
Wo Awurade, woyɛ me kanea.Yiw, Awurade woma me sum dan hann.
/// 2 Samuel 22:30
Wʼahoɔden mu, metumi aka asraafokuw agu;me Nyankopɔn nti, mitumi foro ɔfasu.
/// 2 Samuel 22:31
“Onyankopɔn de, nʼakwan yɛ pɛ;Awurade bɔhyɛ nyinaa ba mu.Ɔyɛ nkataboma wɔn a wɔhwehwɛ bammɔ wɔ ne mu.
/// 2 Samuel 22:32
Hena ne Onyankopɔn, gye sɛ Awurade?Hena ne ɔbotantim no, gye sɛ yɛn Nyankopɔn?
/// 2 Samuel 22:33
Onyankopɔn ne mʼaban a ɛyɛ den;wagye me, na wama me kwan so ayɛ pɛ.
/// 2 Samuel 22:34
Ɔma mʼanammɔn ho yɛ hare sɛ ɔforote de;Ɔma me gyina sorɔnsorɔmmea.
/// 2 Samuel 22:35
Osiesie me ma ɔko;na me basa tumi kuntun kɔbere mfrafrae tadua.
/// 2 Samuel 22:36
Woama me wo nkwagye kyɛm.Wo mmoa ama mayɛ ɔkɛse.
/// 2 Samuel 22:37
Woabɔ kwan tɛtrɛɛ ama mʼanansɛnea me nkotodwe rengurow.
/// 2 Samuel 22:38
“Metaa mʼatamfo sɛee wɔn;mannyina kosii sɛ wodii nkogu.
/// 2 Samuel 22:39
Meyam wɔn, mebɔɔ wɔn hwee fam, na wɔantumi ansɔre;wɔhwehwee ase wɔ mʼanan ase.
/// 2 Samuel 22:40
Wohyɛɛ me ahoɔden maa ɔko;woaka mʼatamfo ahyɛ mʼanan ase.
/// 2 Samuel 22:41
Womaa wɔdan wɔn ani guanee,na mesɛe wɔn a wɔtan me nyinaa.
/// 2 Samuel 22:42
Wosu pɛɛ mmoa, nanso obiara ammegye wɔn.Wosu frɛɛ Awurade, nanso wannye wɔn so.
/// 2 Samuel 22:43
Meyam wɔn ma wɔyɛɛ sɛ asase so mfutuma;mepraa wɔn guu suka mu sɛ wura.
/// 2 Samuel 22:44
“Womaa me nkonimdi wɔ wɔn a wɔbɔ me kwaadu so.Woahwɛ sɛ mɛyɛ amanaman sodifo;na nnipa a minnim wɔn som me.
/// 2 Samuel 22:45
Ananafo brɛ wɔn ho ase ma me;wɔte me nka pɛ ara a, wɔde wɔn ho ma me.
/// 2 Samuel 22:46
Wɔn nyinaa bɔ huboa,na wɔde ahopopo fi wɔn nsraban mu ba.
/// 2 Samuel 22:47
“Awurade te ase! Ayeyi nka me botan,ma wɔmma Onyankopɔn, me nkwagye botan so.
/// 2 Samuel 22:48
Ɔno ne Onyankopɔn a ɔtɔ wɔn a wɔhaw me so were;ɔka amanaman no hyɛ mʼase
/// 2 Samuel 22:49
na ogye me fi mʼatamfo nsam.Wode me si baabi a mʼatamfo nnu,wugye me fi atutuwpɛfo a wotia me nsam.
/// 2 Samuel 22:50
Awurade eyi nti, mɛkamfo wo wɔ amanaman mu, Ao Awurade.Mɛto ayeyi dwom ama wo din.
/// 2 Samuel 22:51
“Wode nkonimdi akɛse ama wo hene;woda ɔdɔ a ɛnsa da adi kyerɛ nea woasra no ngo,wode kyerɛ Dawid, ne nʼasefo afebɔɔ.”
