/// Hiob 20:1
Sofar Mmuae A Ɛto So AbienNa Naamani Sofar buae se,
/// Hiob 20:2
Me tirim mu ntew me, na ɛhyɛ me sɛ mimmuaefisɛ me ho yeraw me yiye.
/// Hiob 20:3
Mate animka bi a egu me ho fi,na ntease a minya no hyɛ me sɛ mimmua.
/// Hiob 20:4
“Ampa ara wunim sɛnea nneɛma te fi tete,efi bere a wɔde nnipa duaa asase so no,
/// Hiob 20:5
sɛ amumɔyɛfo ani gye bere tiaa bi mu,na wɔn a wonsuro nyame nso anigye nkyɛ.
/// Hiob 20:6
Ɛwɔ mu sɛ nʼahohoahoa kodu ɔsoro,na ne ti kɔpem omununkum koraa a,
/// Hiob 20:7
ɔbɛyera afebɔɔ te sɛ nʼankasa nʼagyanan;na wɔn a wohuu no no bebisa se, ‘Ɔwɔ he?’
/// Hiob 20:8
Otu kɔ te sɛ ɔdae, na wɔrenhu no bio,wɔn werɛ fi te sɛ anadwo mu anisoadehu.
/// Hiob 20:9
Ani a ehuu no no renhu no bio;na ne sibea nso renhu no bio.
/// Hiob 20:10
Ne mma bɛpata ahiafo;ɛsɛ sɛ nʼankasa de nʼahonya san ma.
/// Hiob 20:11
Ne mmerantebere mu ahoɔden a ahyɛ ne nnompe ma none no bɛkɔ mfutuma mu.
/// Hiob 20:12
“Ɛwɔ mu sɛ bɔne yɛ nʼanom dɛna ɔde sie ne tɛkrɛma ase,
/// Hiob 20:13
ɛwɔ mu sɛ ontumi nnyaa muna ɔma ɛka ne dudom,
/// Hiob 20:14
nanso, nʼaduan bɛyɛ nwen wɔ ne yafunu mu;ɛbɛyɛ ɔwɔ ano bɔre wɔ ne mu.
/// Hiob 20:15
Ɔbɛfe ahonyade a ɔmenee no;Onyankopɔn bɛma ne yafunu apuw agu.
/// Hiob 20:16
Ɔbɛfefe awɔ bɔre;Ɔnanka se bekum no.
/// Hiob 20:17
Ɔrennya nsuwansuwa no nnomnsubɔnten a nufusu ne ɛwo sen wɔ mu no.
/// Hiob 20:18
Ɔbɛdan nea ɔbrɛ nyae no aba a ɔrenni bi;ɔremfa nʼaguadi mu mfaso nnye nʼani.
/// Hiob 20:19
Efisɛ ɔhyɛɛ ahiafo so ma wodii ohia buruburoo;ɔde ne nsa ato afi a ɛnyɛ ɔno na osii so.
/// Hiob 20:20
“Ampa ara ɔrennya ahomegye mfi nea wapere anya no mu;ɔrentumi mfa nʼademude nnye ne ho nkwa.
/// Hiob 20:21
Wafom nneɛma nyinaa awie;ne nkɔso nnu baabiara.
/// Hiob 20:22
Nʼadedodow nyinaa mu no, ɔbɛkɔ ɔhaw mu;na amanehunu a emu yɛ den bɛto no.
/// Hiob 20:23
Bere a nʼafuru ayɛ ma no,Onyankopɔn bɛtɔ nʼabufuw gya agu ne sona wabobɔ no basabasa.
/// Hiob 20:24
Ɛwɔ mu sɛ oguan fi dade akode anonanso bɛmma a ano yɛ kɔbere mfrafrae bɛwɔ no.
/// Hiob 20:25
Ɔtwe bɛmma no fi nʼakyi,ano hyɛnhyɛn no fi ne brɛbo mu.Ehu bɛba ne so;
/// Hiob 20:26
sum kabii retwɛn nʼademude.Ogya a ɛnnɛw mu bɛhyew no,na asɛe nea aka wɔ ne ntamadan mu.
/// Hiob 20:27
Ɔsoro bɛda nʼafɔdi adi,na asase asɔre atia no.
/// Hiob 20:28
Nsuyiri bɛtwe ne fi akɔ,saa ara na asuworo bɛyɛ Onyankopɔn abufuwhyew da no.
/// Hiob 20:29
Eyi ne nkrabea a Onyankopɔn de ma amumɔyɛfo,agyapade a Onyankopɔn de ato hɔ ama wɔn ne no.”
