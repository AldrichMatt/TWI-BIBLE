/// Hiob 27:1
Hiob toaa nʼasɛm so se,
/// Hiob 27:2
“Sɛ Onyankopɔn te ase yi, nea wammu me atɛntrenee no,Otumfo a wama madi me kra mu awerɛhow,
/// Hiob 27:3
mmere dodow a nkwa wɔ me mu,na Onyankopɔn home wɔ me mu yi,
/// Hiob 27:4
mʼano renka amumɔyɛsɛm,na me tɛkrɛma rentwa nkontompo.
/// Hiob 27:5
Merennye nto mu da sɛ nea woka no yɛ nokware;merenka me mudi nhyɛ, kosi sɛ mewu.
/// Hiob 27:6
Mekura me trenee mu, merennyaa mu;sɛ mete ase yi, me tiboa remmu me fɔ.
/// Hiob 27:7
“Ma mʼatamfo nyɛ sɛ amumɔyɛfo,na wɔn a wokyi me nyɛ sɛ atorofo.
/// Hiob 27:8
Anidaso bɛn na wɔn a wonni nyamesu no wɔ wɔ wɔn wu akyi,bere a Onyankopɔn agye wɔn nkwa afi wɔn nsam no?
/// Hiob 27:9
So Onyankopɔn tie wɔn sufrɛbere a amanehunu aba wɔn so no ana?
/// Hiob 27:10
So wɔn ani begye wɔ Otumfo no mu?Wobesu afrɛ Onyankopɔn bere biara ana?
/// Hiob 27:11
“Mɛma mo Onyankopɔn tumi ho nkyerɛkyerɛ;meremfa Otumfo no akwan nhintaw.
/// Hiob 27:12
Mo ankasa moahu eyinom nyinaa.Afei nsɛnhunu yi ase ne dɛn?
/// Hiob 27:13
“Eyi ne nea Onyankopɔn ahyɛ ato hɔ ama omumɔyɛfo,agyapade a otirimɔdenfo nya fi Otumfo no nkyɛn:
/// Hiob 27:14
Sɛ ɔwɔ mma dodow dɛn ara, wɔn nkrabea ne afoa;na nʼasefo rennidi mmee da.
/// Hiob 27:15
Ɔyaredɔm besie wɔn a wɔbɛka wɔ nʼakyi,na wɔn akunafo rensu wɔn.
/// Hiob 27:16
Ɛwɔ mu sɛ ɔhɔre dwetɛ te sɛ mfutumana ɔboa ntama ano sɛ dɔte,
/// Hiob 27:17
nea ɔpɛ gu hɔ no, atreneefo na wobefurana pɛpɛyɛfo no nso akyekyɛ dwetɛ no.
/// Hiob 27:18
Ofi a osi no te sɛ ananse abubummaba,ɛte sɛ pata bi a ɔwɛmfo abɔ.
/// Hiob 27:19
Ɔda hɔ te sɛ ɔdefo, nanso ɔrenna saa bio;ɔbɛtew nʼani no na ne nyinaa atu ayera.
/// Hiob 27:20
Ahunahuna ba ne so sɛ nsuyiri;ahum hwim no kɔ anadwo.
/// Hiob 27:21
Apuei mframa soa no kɔ, na onni hɔ bio;ɛtwe no fi ne tenabea.
/// Hiob 27:22
Ɛbɔ no a ahummɔbɔ nni mubere a ɔreguan afi ne tumi ase.
/// Hiob 27:23
Ɔde fɛw bɔ ne nsamna ɔpam no fi ne tenabea.”
