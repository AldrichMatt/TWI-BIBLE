/// Nnwom 108:1
Dwom Dawid dwom.Onyankopɔn, me koma asi pi;mede me kra nyinaa bɛto wʼayeyi nnwom.
/// Nnwom 108:2
Munnyan, sanku ne bɛnta!Menyan anɔpahema.
/// Nnwom 108:3
Awurade, mɛkamfo wo wɔ aman mu;mɛto wo ho nnwom wɔ nnipa no mu.
/// Nnwom 108:4
Wʼadɔe so, ɛkorɔn sen ɔsoro;wo nokwaredi du wim.
/// Nnwom 108:5
Onyankopɔn, ɛsɛ sɛ wɔma wo so tra ɔsoro,na ama wʼanuonyam aba asase nyinaa so.
/// Nnwom 108:6
Fa wo nsa nifa gye yɛn na boa yɛn,na ama wɔn a wodɔ wɔn no anya nkwa.
/// Nnwom 108:7
Onyankopɔn akasa afi ne kronkronbea se,“Nkonim mu na mɛkyɛ Sekem muna masusuw Sukot Bon.
/// Nnwom 108:8
Gilead yɛ me de; Manase nso saa ara;Efraim yɛ me dade kyɛw,Yuda yɛ mʼahempema.
/// Nnwom 108:9
Moab yɛ me guasɛn,Edom so na metow me mpaboa gu;na meteɛ mu nkonimdi so gu Filistifo so.”
/// Nnwom 108:10
Hena na ɔde me bɛkɔ kuropɔn a wɔabɔ ho ban no mu?Hena na obedi mʼanim akɔ Edom?
/// Nnwom 108:11
Onyankopɔn, ɛnyɛ wo na woapo yɛnna wo ne yɛn asraafo nkɔ ɔsa bio ana?
/// Nnwom 108:12
Boa yɛn tia ɔtamfo no,na ɔdesani mmoa nka hwee.
/// Nnwom 108:13
Onyankopɔn wɔ yɛn afa yi, yebedi nkonim,na obetiatia yɛn atamfo so.
