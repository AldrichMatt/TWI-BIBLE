/// Hiob 9:1
Hiob Bua BildadNa Hiob kasaa bio se:
/// Hiob 9:2
“Yiw, minim sɛ eyi yɛ nokware.Na ɛbɛyɛ dɛn na ɔdesani bɛteɛ wɔ Onyankopɔn anim?
/// Hiob 9:3
Sɛ obi pɛ sɛ ɔne Onyankopɔn yiyi ano a,ɔrentumi nyi nsɛm apem mu baako mpo ano.
/// Hiob 9:4
Ne nyansa mu dɔ, na ne tumi so.Hena na ɔne no adi asi na ne ho baabiara anti?
/// Hiob 9:5
Otutu mmepɔw a wonnim ho hweeobubu wɔn fa so wɔ nʼabufuw mu.
/// Hiob 9:6
Ɔwosow asase fi ne sibea,na ɔma ne nnyinaso wosow biribiri.
/// Hiob 9:7
Ɔkasa kyerɛ owia na ɛnhyerɛn,na ɔsɔw nsoromma hyerɛn ano.
/// Hiob 9:8
Ɔno nko ara na ɔtrɛw ɔsoro mu,na ɔnantew po asorɔkye so.
/// Hiob 9:9
Ɔno ne Nyankrɛnte, Akokɔbeatan ne ne mma Yɛfo;anafo fam nsorommakuw no.
/// Hiob 9:10
Ɔyɛ anwonwade a wontumi nte ase,nsɛnkyerɛnne a wontumi nkan.
/// Hiob 9:11
Sɛ ɔnam me ho a, minhu no;sɛ ɔsen a, minhu no.
/// Hiob 9:12
Sɛ ohwim kɔ a, hena na osiw no kwan?Hena na obetumi abisa no se, ‘Dɛn na woreyɛ yi?’
/// Hiob 9:13
Onyankopɔn nkora nʼabufuw so;Rahab aboafo mpo ho popo wɔ nʼanim.
/// Hiob 9:14
“Na me ne hena a mene no beyiyi ano?Mɛyɛ dɛn anya nsɛm a me ne no de begye akyinnye?
/// Hiob 9:15
Sɛ minnim ho hwee mpo a, merentumi nyi nʼano;ɛno ara ne sɛ mɛsrɛ ahummɔbɔ afi me temmufo nkyɛn.
/// Hiob 9:16
Mpo, sɛ mefrɛ no na ɔba a,minnye nni sɛ obetie mʼasɛm.
/// Hiob 9:17
Ɔde asorɔkye bɛhwe meama mʼapirakuru adɔɔso kwa.
/// Hiob 9:18
Ɔremma minnya mʼahome, bio,ɔde awerɛhow bɛhyɛ me ma tɔ.
/// Hiob 9:19
Sɛ ɛyɛ ahoɔden asɛm a, ɔyɛ ɔhoɔdenfo!Na sɛ ɛba atɛntrenee nso a, hena na ɔne no bedi asi?
/// Hiob 9:20
Sɛ midi bem mpo a, mʼano bebu me kumfɔ;sɛ me ho nni asɛm a, ebebu me fɔ.
/// Hiob 9:21
“Ɛwɔ mu sɛ midi bem de,nanso mimmu me ho;abrabɔ afono me.
/// Hiob 9:22
Ne nyinaa yɛ pɛ; ɛno nti na meka se,‘Ɔsɛe nea ne ho nni asɛm ne omumɔyɛfo.’
/// Hiob 9:23
Bere a amanehunu de owu aba no,ɔserew nea ne ho nni asɛm no abawpa.
/// Hiob 9:24
Bere a asase akɔ amumɔyɛfo nsam no,ofura ɛso atemmufo ani.Sɛ ɛnyɛ ɔno a, na ɛyɛ hena?
/// Hiob 9:25
“Me nna ho yɛ hare sen ommirikatufo;ɛsen kɔ a anigye kakra mpo nni mu.
/// Hiob 9:26
Etwa mu kɔ sɛ akorow a wɔde paparɔso ayɛte sɛ akɔre a wɔretow akyere wɔn hanam.
/// Hiob 9:27
Sɛ meka se, ‘Me werɛ mfi mʼanwiinwii,mɛsakra me nsɛnka, na maserew a,’
/// Hiob 9:28
me yaw ahorow no bɔ me hu ara.Na minim sɛ, woremmu me bem.
/// Hiob 9:29
Woabu me fɔ dedaw nti,adɛn na ɛsɛ sɛ mehaw me ho kwa?
/// Hiob 9:30
Mpo sɛ ɛba sɛ mede samina guarena mede samina hohoro me nsa ho a,
/// Hiob 9:31
wobɛtow me akyene dontori amoa mu,ama mʼatade mpo akyi me.
/// Hiob 9:32
“Ɔnyɛ onipa te sɛ me na mayi nʼano,na yɛakogyina asennii abobɔ yɛn nkuro.
/// Hiob 9:33
Sɛ anka obi wɔ hɔ a obesiesie yɛn ntamna waka yɛn baanu abɔ mu,
/// Hiob 9:34
obi a obeyi Onyankopɔn abaa afi me so,na nʼahunahuna ammɔ me hu bio.
/// Hiob 9:35
Anka mɛkasa a merensuro no,nanso saa tebea a mewɔ mu yi de, mintumi.
