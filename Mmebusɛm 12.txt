/// Mmebusɛm 12:1
Obiara a ɔpɛ ahohyɛso no pɛ nimdeɛ,na nea okyi nteɛso no yɛ ogyimifo.
/// Mmebusɛm 12:2
Nnipa pa nya Awurade nkyɛn adom,na Awurade bu amumɔyɛfo fɔ.
/// Mmebusɛm 12:3
Amumɔyɛsɛm rentumi mma onipa ase ntim,na wɔrentumi ntu ɔtreneeni ase.
/// Mmebusɛm 12:4
Ɔyere a ɔwɔ suban pa yɛ ne kunu ahenkyɛw,nanso ɔyere nimguasefo te sɛ porɔwee wɔ ne kunu nnompe mu.
/// Mmebusɛm 12:5
Atreneefo nhyehyɛe yɛ pɛ,na amumɔyɛfo afotu yɛ nnaadaa.
/// Mmebusɛm 12:6
Amumɔyɛfo nsɛm da hɔ twɛn mogya,na ɔtreneeni kasa yi wɔn fi mu.
/// Mmebusɛm 12:7
Wotu amumɔyɛfo gu na wɔyera,nanso atreneefo fi gyina pintinn.
/// Mmebusɛm 12:8
Wɔkamfo onipa sɛnea ne nyansa tena nnipa a wɔn adwene yɛ kɔntɔnkye de, wobu wɔn animtiaa.
/// Mmebusɛm 12:9
Eye sɛ wobɛyɛ wo ho sɛ ɔteta nanso wowɔ ɔsomfo,sen sɛ wobɛyɛ wo ho sɛ obi, nanso wunni aduan.
/// Mmebusɛm 12:10
Ɔtreneeni ma ne nyɛmmoa nea wɔpɛ,na amumɔyɛfo nneyɛe a eye pa ara yɛ atirimɔden.
/// Mmebusɛm 12:11
Nea ɔyɛ nʼasase so adwuma no benya aduan bebree,na nea odi nsɛm huhuw akyi no nni adwene.
/// Mmebusɛm 12:12
Amumɔyɛfo pɛ abɔnefo asade,nanso ɔtreneeni ase dɔ.
/// Mmebusɛm 12:13
Ɔbɔnefo anosɛm yi no sɛ afiri,nanso ɔtreneeni nya ne ho tetew wɔ ahohia mu.
/// Mmebusɛm 12:14
Nneɛma pa fi onipa anom aba mu hyɛ no masɛnea ne nsa ano adwuma ma no akatua no.
/// Mmebusɛm 12:15
Ɔkwasea akwan teɛ nʼani so,na onyansafo tie afotu.
/// Mmebusɛm 12:16
Nkwaseafo bo nkyɛ fuw,nanso mmadwemma bu wɔn ani gu animka so.
/// Mmebusɛm 12:17
Ɔdanseni nokwafo di adanse turodoo,na nea odi adansekurum no twa nkontompo.
/// Mmebusɛm 12:18
Nsɛm hunu keka wowɔ te sɛ afoananso onyansafo tɛkrɛma ma abodwo.
/// Mmebusɛm 12:19
Ano a ɛka nokware no tim hɔ daa,na atoro tɛkrɛma renkyɛ koraa.
/// Mmebusɛm 12:20
Nnaadaa hyɛ wɔn a wodwen bɔne ho no koma mu,na wɔn a wɔpɛ asomdwoe nya ahosɛpɛw.
/// Mmebusɛm 12:21
Ɔhaw biara rento ɔtreneeni,nanso amanehunu mee amumɔyɛfo.
/// Mmebusɛm 12:22
Awurade kyi ano a etwa atoro,na nʼani gye nnipa a wodi nokware ho.
/// Mmebusɛm 12:23
Ɔtreneeni mmɔ ne nimdeɛ ho dawurunanso ɔkwasea koma da agyimisɛm adi.
/// Mmebusɛm 12:24
Nsa a ɛyɛ adwuma no bedi tumi,nanso akwadworɔ wie nkoasom mu.
/// Mmebusɛm 12:25
Koma a ɛpere ade ho ma onipa botow,nanso nkuranhyɛsɛm bi hyɛ no den.
/// Mmebusɛm 12:26
Ɔtreneeni wɔ ntoboase wɔ ayɔnkofa mu,nanso amumɔyɛfo kwan ma wɔfom.
/// Mmebusɛm 12:27
Onihawfo ntoto ne hanam,nanso nsiyɛfo ahonyade som bo ma wɔn.
/// Mmebusɛm 12:28
Trenee kwan mu wɔ nkwa;na owu nni saa kwan no so.
