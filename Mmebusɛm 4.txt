/// Mmebusɛm 4:1
Pere Hwehwɛ NyansaMe mma, muntie me, muntie agya nkyerɛkyerɛ;monyɛ aso na moanya ntease.
/// Mmebusɛm 4:2
Mema mo adesua a ɛkɔ anim,enti munnnyaa me nkyerɛkyerɛ mu.
/// Mmebusɛm 4:3
Efisɛ na me nso, meyɛ mʼagya babarima,meda so yɛ akokoaa no, na me na ani gye me ho.
/// Mmebusɛm 4:4
Na ɔkyerɛkyerɛɛ me se,“Ma me nsɛm nni wo koma mu dɛm,di me nkyerɛkyerɛ so na wubenya nkwa.
/// Mmebusɛm 4:5
Nya nyansa, nya ntease;mma wo werɛ mfi me nsɛm anaa ntwe wo ho mfi ho.
/// Mmebusɛm 4:6
Nnyaw nyansa hɔ, na ɛbɛbɔ wo ho ban;dɔ no, na ɛbɛhwɛ wo so.
/// Mmebusɛm 4:7
Nyansa boro biribiara so; enti hwehwɛ nyansa.Ɛwɔ mu sɛ ne bo te sɛ wʼahode nyinaa de, nanso nya ntease.
/// Mmebusɛm 4:8
Di no ni na ɛbɛma wo so;yɛ no atuu, na ɛbɛhyɛ wo anuonyam.
/// Mmebusɛm 4:9
Ɔde nkonimdi nhwiren hankare begu wo ti sona wama wo ahenkyɛw a ɛyɛ fɛ.”
/// Mmebusɛm 4:10
Me ba, tie na fa nea meka no,na wo nkwanna bɛyɛ bebree.
/// Mmebusɛm 4:11
Mɛkyerɛ wo nyansa kwan sona mede wo afa akwan a ɛteɛ so.
/// Mmebusɛm 4:12
Sɛ wonantew a, wʼanammɔntu bɛkɔ waana sɛ wutu mmirika a, worenhintiw.
/// Mmebusɛm 4:13
Di nkyerɛkyerɛ so; na nnyaa mu,bɔ ho ban yiye, efisɛ ɛyɛ wo nkwa.
/// Mmebusɛm 4:14
Ntu wo nan nsi amumɔyɛfo kwan sona nnantew abɔnefo kwan so.
/// Mmebusɛm 4:15
Kwati no, ntu kwan mfa so;dan fi so na kɔ wo kwan.
/// Mmebusɛm 4:16
Efisɛ wɔnyɛɛ bɔne a wontumi nna;na wɔn nna tew yera kosi sɛ wɔbɛma obi ahwe ase.
/// Mmebusɛm 4:17
Wodi amumɔyɛsɛm brodo,na wɔnom kitikitiyɛ nsa.
/// Mmebusɛm 4:18
Atreneefo kwan te sɛ adekyee hann a edi kan,ɛkɔ so hyerɛn yiye kodu awia ketee.
/// Mmebusɛm 4:19
Nanso amumɔyɛfo kwan te sɛ sum kabii;wonnim nea ɛma wohintiw.
/// Mmebusɛm 4:20
Me ba, yɛ aso ma nea meka;tie me nsɛm no yiye.
/// Mmebusɛm 4:21
Mma emfi wʼani so,fa sie wo koma mu;
/// Mmebusɛm 4:22
efisɛ, ɛyɛ nkwa ma wɔn a wohune akwahosan ma nipadua no nyinaa.
/// Mmebusɛm 4:23
Ne nyinaa akyi, bɔ wo koma ho ban,efisɛ, ɛno ne wo nkwa asuti.
/// Mmebusɛm 4:24
Mma oburu kasa mfi wʼano;mma nkontomposɛm mmɛn wʼano koraa.
/// Mmebusɛm 4:25
Hwɛ wʼanim tee,na ma wʼani nkɔ nea ɛwɔ wʼanim no so.
/// Mmebusɛm 4:26
Bɔ ɔkwan tamaa ma wʼananna fa akwan a atim so.
/// Mmebusɛm 4:27
Mman mfa nifa anaa benkum;twe wo nan fi bɔne ho.
