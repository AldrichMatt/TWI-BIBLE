/// Ɔsɛnkafo 12:1
Kae wo Bɔfowɔ wo mmerantebere mu,ansa na nnabɔne no abana mfe a wobɛka se,“Minni mu anigye biara” no reba,
/// Ɔsɛnkafo 12:2
ansa na owia ne hann,ɔsram ne nsoromma aduru sum,na omununkum asan aba osutɔ akyi.
/// Ɔsɛnkafo 12:3
Bere a ofi no awɛmfo ho popo,na mmarima ahoɔdenfo akom,bere a awiyamfo agyae adwumayɛ, sɛ wosua ntina wɔn a wɔhwɛ pema mu no ani so ayɛ kusuu;
/// Ɔsɛnkafo 12:4
bere a wɔatoto abɔnten no apon muna awiyambea nnyigyei ano abrɛ ase;bere a nnipa te nnomaa su na wɔanyan,nanso wɔn nnwonto ano abrɛ ase;
/// Ɔsɛnkafo 12:5
bere a nnipa suro sorokɔne mmɔnten so amanenyasɛm;bere a “ɔsonkoran” dua begu nhwirenna tɛwtɛw twe ne ho kɔ nona nkatede ho adwudwo.Afei onipa kɔ ne daa home muna agyaadwotwafo tu gu mmɔnten so.
/// Ɔsɛnkafo 12:6
Kae no, ansa na dwetɛ hama no atew,anaasɛ sikakɔkɔɔ asanka no abɔ;ansa na sukuruwa no abobɔ wɔ asuten ho,anaasɛ asubura so nkyimii abubu,
/// Ɔsɛnkafo 12:7
na dɔte san kɔ asase a efi mu bae,na honhom no tu kɔ Onyankopɔn a ɔde mae no nkyɛn.
/// Ɔsɛnkafo 12:8
“Ahuhude mu ahuhude” ɔsɛnkafo no na ose.“Biribiara yɛ ahuhude!”
/// Ɔsɛnkafo 12:9
Asɛm No AwieiƆsɛnkafo no yɛ onyansafo na ɔde nimdeɛ maa nnipa nso. Ɔdwenee na ɔyɛɛ nhwehwɛmu na obubuu mmɛ bebree. 
/// Ɔsɛnkafo 12:10
Ɔsɛnkafo no hwehwɛɛ sɛ obenya nsɛm a ɛfata, na nea ɔkyerɛw no yɛ pɛ na ɛyɛ nokware nso.
/// Ɔsɛnkafo 12:11
Anyansafo nsɛm te sɛ nantwikafo mpeaw. Wɔn nsɛm a wɔaboa ano te sɛ nnadewa a wɔde abobɔ dua mu ma akɔ mu yiye. Saa nsɛm yi nyinaa fi Oguanhwɛfo baako nkyɛn. 
/// Ɔsɛnkafo 12:12
Mebɔ wo kɔkɔ sɛ twe wo ho fi biribiara a ɛka eyinom ho, me babarima.Nhoma bebrebe nkyerɛw nni awiei, na ne sua pii no ma honam yɛ mmerɛw.
/// Ɔsɛnkafo 12:13
Afei ne nyinaa atɔ asom;nsɛm no awiei ni:Suro Onyankopɔn na di nʼahyɛde so,na onipa asɛde nyinaa ni.
/// Ɔsɛnkafo 12:14
Onyankopɔn bebu nneyɛe biara atɛn,nea wɔayɛ asie nso ka ho,sɛ ɛyɛ papa anaa bɔne.
