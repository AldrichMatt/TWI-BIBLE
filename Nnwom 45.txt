/// Nnwom 45:1
Dwom Koramma dwom. Ayeforohyia dwom.Botae bi a edi mu akanyan me komabere a merebɔ ɔhene mmran no;me tɛkrɛma yɛ ɔkyerɛwfo kunini bi kyerɛwdua.
/// Nnwom 45:2
Wudi mu koraa wɔ mmarima muna wɔde adom bi asra wʼano,esiane sɛ Onyankopɔn ahyira wo afebɔɔ no nti.
/// Nnwom 45:3
Fa wʼafoa bɔ wo nkyɛn mu, okokuroko;fa anuonyam ne kɛseyɛ fura.
/// Nnwom 45:4
Fa wo kɛseyɛ mu kɔ wʼanim nkonimdi sowɔ nokware, ahobrɛase ne trenee mu;ma wo nsa nifa nna wo nnwuma a ɛyɛ nwonwa no adi.
/// Nnwom 45:5
Ma wo bɛmma nnamnam no nhwirew ɔhene atamfo koma mu;na ma amanaman nhwe wʼanan ase.
/// Nnwom 45:6
Ao Onyankopɔn, wʼahengua no bɛtena hɔ daa daa;trenee ahempema bɛyɛ wʼahenni no ahempema.
/// Nnwom 45:7
Wodɔ trenee na wukyi bɔne.Ɛno nti Onyankopɔn, wo Nyankopɔn de wo asi wo mfɛfo so,na ɔde anigye ngo asra wo.
/// Nnwom 45:8
Kurobow, pɛprɛ ne bɛwewonua hua agye wo batakari mu nyinaa;sanku so nnwom a efi ahemfi a wɔde asonse asiesie ho muma wʼani gye.
/// Nnwom 45:9
Ahemfo mmabea ka wo mmea atitiriw ho;wo nsa nifa so na ayeforo dehye a ɔhyɛ Ofir sikakɔkɔɔ gyina.
/// Nnwom 45:10
Ɔbabea tie, dwene ho, na yɛ osetie;ma wo werɛ mfi wo nkurɔfo ne wo papa fi.
/// Nnwom 45:11
Wʼahoɔfɛ asɔ ɔhene no ani;di no ni, efisɛ ɔno ne wo wura.
/// Nnwom 45:12
Tiro Babea de ayɛyɛde bɛba;mmarima adefo bɛdɛfɛdɛfɛ wo.
/// Nnwom 45:13
Ɔhene babea a ɔwɔ ne pia mu no yɛ onuonyamfowɔde sikakɔkɔɔ abobɔ nʼatade yuu mu.
/// Nnwom 45:14
Ɔhyɛ ntade a wɔadi mu adwinni na wɔde no kɔma ɔhene;ne mfɛfo mmabun di nʼakyina wɔde wɔn nyinaa brɛ wo.
/// Nnwom 45:15
Wɔde ahosɛpɛw ne anigye kɔ mu;wɔhyɛn ɔhempɔn no ahemfi.
/// Nnwom 45:16
Wo mmabarima besi wʼagyanom anan muwobɛyɛ wɔn mmapɔmma wɔ asase no so nyinaa.
/// Nnwom 45:17
Mɛma wɔakae wo wɔ awo ntoatoaso nyinaa mu;ɛno nti amanaman bɛkamfo wo daa nyinaa.
