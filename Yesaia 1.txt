/// Yesaia 1:1
Saa anisoadehu a ɛfa Yuda ne Yerusalem ho no baa Amos babarima Yesaia so wɔ Yuda ahemfo Usia, Yotam, Ahas ne Hesekia mmere so.
/// Yesaia 1:2
AtuatewmanƆsoro, muntie! Asase, yɛ aso!Na Awurade akasa:“Matetew mma ama wɔanyinyin,nanso wɔatew me so atua.
/// Yesaia 1:3
Nantwi nim ne wura,afurum nso nim ne wura mmoa adididaka,nanso Israel nnim,me nkurɔfo nte ase.”
/// Yesaia 1:4
Nnome nka, amumɔyɛ man,ɔman a wɔn afɔdi so,nnebɔneyɛfo kuw,mma a porɔwee ahyɛ wɔn ma!Wɔatwe wɔn ho afi Awurade ho;wɔapo Israel Kronkronni no,wɔadan wɔn akyi akyerɛ no.
/// Yesaia 1:5
Adɛn nti na mopɛ sɛ wɔkɔ so boro mo?Adɛn nti na moda so tew atua?Wɔapira mo ti,na mo koma nso di yaw.
/// Yesaia 1:6
Efi mo nan ase kosi mo ti so,ahomeka biara nni mu,apirakuru ne ahonhon nko araakuru a anim deda hɔna wɔnhohoro so anaa wɔnkyekyereeanaa wɔmfaa ngo nsrasraa so ɛ.
/// Yesaia 1:7
Mo man ada mpan,wɔde ogya ahyehyew mo nkuropɔn;ananafo regye mo mfuwa mo ani tua,na asɛe sɛnea ɛyɛɛ bere a ahɔho tuu mo gui no.
/// Yesaia 1:8
Wɔagyaw Ɔbabea Sionte sɛ bobeturo mu sesete sɛ akuraa a esi ɛfere afuw mu,te sɛ kuropɔn a atamfo atwa ho ahyia.
/// Yesaia 1:9
Sɛ Asafo Awuradeannyaw yɛn asefo a,anka yɛayɛ sɛ Sodom,na yɛadan ayɛ sɛ Gomora.
/// Yesaia 1:10
Muntie Awurade asɛm,mo Sodom sodifo;muntie yɛn Nyankopɔn mmara,mo Gomorafo!
/// Yesaia 1:11
“Mo afɔrebɔ ahorow bebree no,dɛn na ɛyɛ ma me?”Sɛnea Awurade se ni.“Mewɔ ɔhyew afɔrebɔde ma ɛboro so,nea ɛyɛ adwennini ne mmoa a wɔadɔ srade;mʼani nnyeanantwinini, nguantenmma ne mpapo mogya ho.
/// Yesaia 1:12
Sɛ moba mʼanim ahena na obisa eyi fi mo hɔ,sɛ mutiatia me fi yi?
/// Yesaia 1:13
Munnyae afɔrebɔde a ɛmfra a mode ba no!Mo aduhuam yɛ me tan.Ɔsram foforo, homenna ne nhyiamu ahorow,mo nhyiamu hunu no afono me.
/// Yesaia 1:14
Mo ɔsram foforo afahyɛ ne mo aponto a moahyehyɛ,me kra kyi.Ayɛ adesoa ama me;masoa abrɛ.
/// Yesaia 1:15
Sɛ momema mo nsa so bɔ mpae a,meyi mʼani ato nkyɛn.Sɛ mobɔ mpae bebree mpo amerentie.“Mogya bebree agu mo nsa ho fi.
/// Yesaia 1:16
“Munnwira mo ho na mo ho ntew.Munnyi mo nnebɔne mfi mʼani so!Munnyae bɔneyɛ,
/// Yesaia 1:17
Monyɛ papa! Monhwehwɛ atɛntrenee.Monhyɛ wɔn a wɔhyɛ wɔn so nkuranMunni mma ayisaa,monka akunafo nsɛm mma wɔn.
/// Yesaia 1:18
“Afei mommra na yennwen mmɔ mu,”sɛnea Awurade se ni.“Sɛ mo bɔne te sɛ ɔkɔben a,ɛbɛyɛ fitaa sɛ sukyerɛmma;mpo sɛ ɛyɛ kɔkɔɔ te sɛ mogya aɛbɛyɛ fitaa sɛ asaawa mfuturu.
/// Yesaia 1:19
Sɛ mopene so na moyɛ osetie a,mubedi asase no so nnepa.
/// Yesaia 1:20
Na sɛ moampene na motew atua a,afoa bedi mo nam.”Awurade na wakasa.
/// Yesaia 1:21
Hwɛ sɛnea kuropɔn nokwafo noadan oguamanfo.Bere bi, na atɛntrenee ahyɛ no mana anka trenee te ne mu,nanso mprempren, awudifo ahyɛ mu ma!
/// Yesaia 1:22
Wo dwetɛ adan ade a so nni mfaso,wɔde nsu afra wo nsa papa mu.
/// Yesaia 1:23
Wo sodifo yɛ atuatewfo,akorɔmfo yɔnkonom;wɔn nyinaa pɛ adanmude,na wɔpere akyɛde ho.Wonni mma ayisaa;na akunafo nsɛm nkɔ wɔn anim.
/// Yesaia 1:24
Enti, Awurade, Asafo Awurade,nea ɔyɛ Ɔkɛse ma Israel no ka se,“Aa, menya ahomegye afi mʼatamfo hɔna matɔ wɔn so were.
/// Yesaia 1:25
Mɛma me nsa so, atia mo;mɛhohoro mo ho fi korakorana mayi mo ho nkekae nyinaa.
/// Yesaia 1:26
Mɛma mo atemmufo bio sɛ kan no,ne mo afotufo sɛnea na ɛte, mfiase no.Eyi akyi no, wɔbɛfrɛ woKuropɔn Trenee,Kuropɔn Nokwafo.”
/// Yesaia 1:27
Wɔde atɛntrenee begye Sion bio,na wɔn a wonu wɔn ho no, wɔde trenee begye wɔn.
/// Yesaia 1:28
Nanso atuatewfo ne nnebɔneyɛfo de, wɔbɛdwerɛw wɔn abɔ mu,na wɔn a wɔpa Awurade akyi bɛyera.
/// Yesaia 1:29
“Mo ani bewu, esiane odum anyame amunyaa wɔn mu anigye no;wobegu mo anim ase, esiane nturoa mosom abosom wɔ mu no nti.
/// Yesaia 1:30
Mobɛyɛ sɛ odum a ne nhaban apo,ne turo a ennya nsu.
/// Yesaia 1:31
Ɔhoɔdenfo bɛyɛ sɛ ade a ɛhyew ntɛmnʼadwuma bɛyɛ sɛ ogya a aturuw;abien no bɛhyew abɔ mu,a obiara rentumi nnum.”
