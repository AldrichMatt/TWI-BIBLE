/// Nehemia 12:1
Asɔfo Ne Lewifo Ho AbakɔsɛmSaa nnipa yi ne asɔfo ne Lewifo a wɔne Sealtiel babarima Serubabel ne ɔsɔfopanyin Yesua san wɔn akyi no:Seraia, Yeremia, Ɛsra,
/// Nehemia 12:2
Amaria, Maluk, Hatus,
/// Nehemia 12:3
Sekania, Rehum, Meremot,
/// Nehemia 12:4
Ido, Ginetoi, Abia,
/// Nehemia 12:5
Miamin, Maadia, Bilga,
/// Nehemia 12:6
Semaia, Yoiarib, Yedaia,
/// Nehemia 12:7
Salu, Amok, Hilkia ne Yedaia.Yesua bere so no, na eyinom ne asɔfo ntuanofo ne wɔn mfɛfo.
/// Nehemia 12:8
Lewifo a wɔne wɔn san wɔn akyi no ni: Yesua, Binui Kadmiel, Serebia, Yuda, Matania a na ɔne ne mfɛfo na na wɔhwɛ aseda nnwom so no. 
/// Nehemia 12:9
Na sɛ wɔresom a, wɔn mfɛfo Bakbukia ne Uni sɔre gyina ne wɔn di nhwɛanim.
/// Nehemia 12:10
Ɔsɔfopanyin Yesua woo Yoiakim,Yoiakim woo Eliasib,Eliasib woo Yoiada,
/// Nehemia 12:11
na Yoiada woo Yonatan,na Yonatan woo Yadua.
/// Nehemia 12:12
Bere a Yoiakim yɛ ɔsɔfopanyin no, na asɔfo mmusua mu ntuanofo no ne:Meraia a otua Seraia abusua ano.Hanania a otua Yeremia abusua ano.
/// Nehemia 12:13
Mesulam a otua Ɛsra abusua ano.Yehohanan a otua Amaria abusua ano.
/// Nehemia 12:14
Yonatan a otua Maluki abusua ano.Yosef a otua Sebania abusua ano.
/// Nehemia 12:15
Adna a otua Harim abusua ano.Helkai a otua Meraiot abusua ano.
/// Nehemia 12:16
Sakaria a otua Ido abusua ano.Mesulam a otua Gineton abusua ano.
/// Nehemia 12:17
Sikri a otua Abia abusua ano.Miniamin abusua nso na obi tua ano.Piltai tua Moadia abusua ano.
/// Nehemia 12:18
Samua a otua Bilga abusua ano.Yehonatan a otua Semaia abusua ano.
/// Nehemia 12:19
Matenai a otua Yoiarib abusua ano.Usi a otua Yedaia abusua ano.
/// Nehemia 12:20
Kalai a otua Salai abusua ano.Eber a otua Amok abusua ano.
/// Nehemia 12:21
Hasabia a otua Hilkia abusua ano.Netanel a otua Yedaia abusua ano.
/// Nehemia 12:22
Persiahene Dario a ɔto so abien bere so no, wɔkyerɛw Lewifo ne asɔfo mmusua mu ntuanofo no nyinaa din wɔ saa asɔfo mpanyimfo yi bere so: Eliasib, Yoiada, Yohanan, ne Yadua. 
/// Nehemia 12:23
Wɔkyerɛw Lewifo mmusua ntuanofo no din guu Abakɔsɛm Nhoma mu kosii Eliasib nena Yohanan bere so. 
/// Nehemia 12:24
Eyinom ne Lewifo mmusua ntuanofo: Hasabia, Serebia, Yesua, Binui, Kadmiel ne wɔn mfɛfo bi a sɛ edu ayeyi ne aseda afahyɛ so a, wogyina hɔ ne wɔn di nhwɛanim, na ɔfa gye ɔfa so wɔ nnwonto mu, sɛnea Dawid, Onyankopɔn nipa, kyerɛɛ wɔn sɛ wɔnyɛ no.
/// Nehemia 12:25
Na Matania, Bakbukia ne Obadia nso ka ho. Mesulam, Talmon ne Akub na wɔyɛ aponanohwɛfo a wɔhwɛ adekoradan a ɛwɔ apon no ano no so. 
/// Nehemia 12:26
Na eyinom nyinaa som wɔ Yesua babarima Yoiakim a ɔyɛ Yosadak nena ne Nehemia a ɔyɛ amrado ne Ɛsra a na ɔyɛ ɔsɔfo ne mmara no kyerɛkyerɛfo bere so.
/// Nehemia 12:27
Wodwira Yerusalem Fasu NoBere a wɔredwira Yerusalem fasu foforo no, wɔka kyerɛɛ Lewifo a wɔwɔ asase no so nyinaa se, wɔmmra Yerusalem mmɛboa dwumadi no. Na ɛsɛ sɛ wɔde kyɛnkyɛn, mmɛnta ne asankuten to wɔn aseda nnwom de hyɛ anigye fa no. 
/// Nehemia 12:28
Wɔde nnwontofo no fi Yerusalem ne ne nkuraa ne Netofafo nkuraa nyinaa bɔɔ mu bae. 
/// Nehemia 12:29
Ebi nso fi Bet-Gilgal ne Geba pɔw mu hɔ ne Asmawet, efisɛ na nnwontofo no ara akyekyere wɔn ankasa nkuraa afa Yerusalem ho ahyia. 
/// Nehemia 12:30
Asɔfo no ne Lewifo no dwiraa wɔn ho, afei wodwiraa ɔmanfo no, dwiraa apon no ne fasu no nso.
/// Nehemia 12:31
Midii Yuda ntuanofo no anim kɔɔ ɔfasu no atifi, na meboaboaa nnwontofo akuw akɛse abien ano ma wɔbɛdaa ase. Nnwontofo kuw no mu baako kɔɔ anafo wɔ ɔfasu no atifi kosii Sumina Pon no. 
/// Nehemia 12:32
Hosaia ne Yuda ntuanofo no mu fa dii wɔn akyi, 
/// Nehemia 12:33
na Asaria, Ɛsra, Mesulam, 
/// Nehemia 12:34
Yuda, Benyamin, Semaia, Yeremia 
/// Nehemia 12:35
ne asɔfo no bi a wɔhyɛn torobɛnto no dii wɔn akyi. Ɛno akyi na Yonatan babarima Sakaria, Semaia babarima, Matania babarima, Mikaia babarima, Sakur babarima a ɔyɛ Asaf aseni no di. 
/// Nehemia 12:36
Ne korakora no, Sakaria mfɛfo a wɔne Semaia, Asarel, Milalai, Gilalai, Maai, Netanel, Yuda ne Hanani dii wɔn so. Wɔfaa nnwontode a Dawid a ɔyɛ Onyankopɔn nipa akyerɛ sɛ wɔmfa no. Na Ɛsra a ɔyɛ mmara no kyerɛkyerɛfo no na odii santen no anim. 
/// Nehemia 12:37
Wɔfaa Asu Aniwa Pon no ho, kɔɔ tee kɔforoo kuropɔn no fasu antweri a ɛkyerɛ Dawid kuropɔn no. Wɔfaa Dawid fi ho, kosii Nsu Pon a ɛwɔ apuei fam no ho.
/// Nehemia 12:38
Nnwontofo a wɔto so abien no faa atifi kwan kohyiaa wɔn. Me ne ɔmanfo no mu fa dii wɔn akyi. Yɛfaa ɔfasu no so nam Fononoo Abantenten no ho kosii Ɔfasu Tɛtrɛɛ no, 
/// Nehemia 12:39
afei yetwaa Efraim Pon no ho, kosii Kuropɔn Dedaw Pon no, yɛfaa Mpataa Pon no ho, kosii Hananel Abantenten ho kɔɔ Ɔha Abantenten no ho. Yɛtoaa so kɔɔ Nguan Pon no ho, na yekogyinaa Ɔwɛn Pon no ano.
/// Nehemia 12:40
Nnwontokuw abien a na wɔreda ase no kɔɔ Awurade Asɔredan mu kɔtenatenaa ase. Me nso me ne akuw ntuanofo a na wɔka me ho no yɛɛ saa ara. 
/// Nehemia 12:41
Yɛne asɔfo a na wɔhyɛn torobɛnto a wɔne Eliakim, Maaseia, Miniamin, Mikaia, Elioenai, Sakaria, Hanania 
/// Nehemia 12:42
ne nnwontofo Maaseia, Semaia, Eleasar, Usi, Yehohanan, Malkia, Elam ne Eser na yɛbɔɔ mu kɔe. Wɔtoo nnwom a na dwonkyerɛfo Yisrahia rema wɔn akwankyerɛ. 
/// Nehemia 12:43
Saa anigye da no, wɔbɔɔ afɔre bebree, efisɛ na Onyankopɔn ayɛ biribi ama wɔn a enti ɛsɛ sɛ wɔma wɔn ani gye. Mmea ne mmofra nyinaa de wɔn ho hyɛɛ afahyɛ no mu, na ɔmanfo a wɔwɔ Yerusalem no osebɔ no duu akyirikyiri.
/// Nehemia 12:44
Nneɛma A Ehia Ma Asɔredan Mu SomDa no, woyii mmarima sɛ wɔnhwɛ adekoradan a wɔde akyɛde, otwakan ne ntotoso du du gu mu no so. Na ɛyɛ wɔn asɛde sɛ wokogyigye fi mfuw mu, sɛnea asɔfo ne Lewifo mmara kyerɛ no, efisɛ na asɔfo ne Lewifo ne wɔn dwumadi no ho hia Yudafo nyinaa yiye. 
/// Nehemia 12:45
Wɔyɛɛ wɔn Nyankopɔn som no ne ahodwira som no pɛpɛɛpɛ, sɛnea Dawid ne ne babarima Salomo mmara kyerɛ no, na saa ara nso na nnwontofo no ne aponanohwɛfo no yɛe. 
/// Nehemia 12:46
Amanne a wɔma nnwontofo akwankyerɛfo di nnwontofo no anim wɔ nkamfo ne aseda nnwom a wɔto de ma Onyankopɔn no fii ase fi Dawid ne Asaf bere so. 
/// Nehemia 12:47
Enti efi Serubabel ne Nehemia bere so no, na daa ɔmanfo brɛ nnwontofo no ne aponanohwɛfo ne Lewifo no nnuan. Na Lewifo no nso de nea wonya no mu bi ma asɔfo a wɔyɛ Aaron asefo no.
