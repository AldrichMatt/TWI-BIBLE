/// Nnwom 74:1
Dwom Asaf dwom.Ao, Onyankopɔn, adɛn nti na woapo yɛn koraa yi?Adɛn nti na wʼabufuw hyew wʼadidibea nguan?
/// Nnwom 74:2
Kae nkurɔfo a wotɔɔ wɔn teteete no,abusua a ɛyɛ wʼagyapade a wugyee wɔn no,Bepɔw Sion, faako a wote hɔ.
/// Nnwom 74:3
Dan wʼanammɔntu kyerɛ saa nnwiriwii a ɛto ntwa da yi,ɔtamfo no de saa ɔsɛe yi nyinaa aba wo kronkronbea no so.
/// Nnwom 74:4
Wʼatamfo bobɔɔ mu wɔ faako a wuhyiaa yɛn no;wɔasisi wɔn mfrankaa sɛ agyiraehyɛde wɔ hɔ.
/// Nnwom 74:5
Wɔyɛɛ wɔn sɛ nnipa a wɔrehwim mmonnuade abubu nnua a ayɛ nkyɛkyerɛ.
/// Nnwom 74:6
Wɔde wɔn mmonnua ne nnamebubuu nnua a wɔasen adi ho adwinni no.
/// Nnwom 74:7
Wɔhyew wo kronkronbea no dwerɛbee;woguu faako a wo Din te no ho fi.
/// Nnwom 74:8
Wɔkaa wɔ wɔn koma mu se, “Yebetiatia wɔn so ayɛ wɔn pasaa!”Wɔhyew baabiara a wɔsom Onyankopɔn wɔ asase no so.
/// Nnwom 74:9
Wɔmmaa yɛn nsɛnkyerɛnne a ɛyɛ nwonwa biara;adiyifo no asa,na yɛn mu biara nnim nna dodow a ebedi.
/// Nnwom 74:10
Onyankopɔn, wʼatamfo bɛserew wo akosi da bɛn?Wɔn a wokyi wo no begu wo din ho fi daa ana?
/// Nnwom 74:11
Adɛn nti na woatwe wo nsa, wo nsa nifa no?Yi fi wʼatade mmobɔwee no mu na sɛe wɔn.
/// Nnwom 74:12
Nanso Onyankopɔn yɛ me hene fi tete;wode nkwagye ba asase so.
/// Nnwom 74:13
Ɛyɛ wo na wode wo tumi paee po mu no;wopɛtɛw nsu mu ɔwɔ no ti.
/// Nnwom 74:14
Wopɛtɛw Lewiatan no tina wode no maa sare so abɔde sɛ wɔn aduan.
/// Nnwom 74:15
Wo na womaa nsuwa ne nsuti tuei;na womaa nsubɔnten a ɛsen yoyowee.
/// Nnwom 74:16
Adekyee wɔ wo na adesae nso yɛ wo dea;wode owia ne ɔsram sisii hɔ.
/// Nnwom 74:17
Ɛyɛ wo na wototoo asase so ahye nyinaa;wobɔɔ ahohuru ne awɔw mmere.
/// Nnwom 74:18
Awurade, kae sɛnea ɔtamfo no aserew wo,sɛnea nkwaseafo agu wo din ho fi.
/// Nnwom 74:19
Mmfa wʼaborɔnoma nkwa mma nkekaboa;mma wo werɛ mfi wo nkurɔfo a wɔrehu amane no nkwa afebɔɔ.
/// Nnwom 74:20
Ma wʼapam no ho nhia wo,efisɛ akakabensɛm ahyɛ asase no so sum mu ma.
/// Nnwom 74:21
Mma wɔn a wɔhyɛ wɔn so no mmfa animguase nsan;ma ahiafo ne mmɔborɔfo nkamfo wo din.
/// Nnwom 74:22
Ao, Onyankopɔn, ma wo ho so na ka wo ara wʼasɛm;kae sɛnea nkwaseafo serew wo da mu nyinaa.
/// Nnwom 74:23
Mmu wʼani ngu wɔn a wɔsɔre tia wo no nteɛteɛmu so,wʼatamfo gyegyeegyeyɛ a ɛkɔ soro daa no.
