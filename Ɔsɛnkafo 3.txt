/// Ɔsɛnkafo 3:1
Biribiara Wɔ Ne BereBiribiara wɔ ne bere,na dwumadi biara a ɛwɔ ɔsoro ase wɔ ne bere.
/// Ɔsɛnkafo 3:2
Awo wɔ ne bere, na owu wɔ ne bere,ogu wɔ ne bere na otwa nso wɔ ne bere,
/// Ɔsɛnkafo 3:3
okum wɔ ne bere na ayaresa wɔ ne bere,obubu wɔ ne bere, na osi nso wɔ ne bere,
/// Ɔsɛnkafo 3:4
agyaadwotwa wɔ ne bere, na ɔserew nso wɔ ne bere,awerɛhow wɔ ne bere na asaw wɔ ne bere,
/// Ɔsɛnkafo 3:5
abo hwete wɔ ne bere na abo anoboa wɔ ne bere,atuuyɛ wɔ ne bere na ne ntetewmudi nso wɔ ne bere,
/// Ɔsɛnkafo 3:6
adehwehwɛ wɔ ne bere na adehwere wɔ ne bere,adekora wɔ ne bere na adetowgu wɔ ne bere,
/// Ɔsɛnkafo 3:7
ade mu sunsuane wɔ ne bere na ne pempam wɔ ne bere,kommyɛ wɔ ne bere na kasa wɔ ne bere,
/// Ɔsɛnkafo 3:8
ɔdɔ wɔ ne bere na ɔtan wɔ ne bere,ɔko wɔ ne bere na asomdwoe wɔ ne bere.
/// Ɔsɛnkafo 3:9
Mfaso bɛn na odwumayɛni nya fi nʼadwumaden mu? 
/// Ɔsɛnkafo 3:10
Mahu adesoa a Onyankopɔn de ato nnipa so. 
/// Ɔsɛnkafo 3:11
Wayɛ biribiara fɛfɛ wɔ ne bere mu. Ɔde nkwa a ɛnsa da ahyɛ nnipa koma mu, nanso wontumi nte nea Onyankopɔn ayɛ fi mfiase kosi awiei no ase. 
/// Ɔsɛnkafo 3:12
Minim sɛ biribiara nni hɔ a eye ma nnipa kyɛn sɛ wobegye wɔn ani na wɔayɛ nea eye bere a wɔte ase. 
/// Ɔsɛnkafo 3:13
Sɛ obiara bedidi na wanom na wanya anigye wɔ ne dwumadi nyinaa mu, eyi ne Onyankopɔn akyɛde. 
/// Ɔsɛnkafo 3:14
Minim sɛ biribiara a Onyankopɔn yɛ no bɛtena hɔ daa, wɔrentumi mfa biribi nka ho na wɔrentumi nyi biribi mfi mu. Onyankopɔn yɛ eyi sɛnea nnipa de nidi bɛma no.
/// Ɔsɛnkafo 3:15
Biribiara a ɛwɔ hɔ nnɛ no, aba pɛn,na nea ɛbɛba no nso aba dedaw;na Onyankopɔn bɛfrɛ nea asi dedaw no ama akontaabu.
/// Ɔsɛnkafo 3:16
Na mihuu biribi foforo wɔ owia yi ase sɛ:Amumɔyɛsɛm wɔ nea atemmu wɔ,atɛntreneebea no, amumɔyɛsɛm wɔ hɔ.
/// Ɔsɛnkafo 3:17
Medwenee wɔ me koma mu se,“Onyankopɔn bebuatreneefo ne amumɔyɛfo nyinaa atɛn,efisɛ adwuma biara benya ne bere,nneyɛe biara ne ne bere.”
/// Ɔsɛnkafo 3:18
Afei medwenee se, “Nnipa de, Onyankopɔn sɔ wɔn hwɛ ma wohu sɛ wɔte sɛ mmoa. 
/// Ɔsɛnkafo 3:19
Onipa nkrabea te sɛ mmoa de na ɛda hɔ ma wɔn nyinaa. Sɛnea ɔbaako wu no, saa ara na ɔfoforo nso wu. Wɔn nyinaa wɔ ɔhome baako; onipa nni biribi a ɔde kyɛn aboa. Biribiara yɛ ahuhude. 
/// Ɔsɛnkafo 3:20
Wɔn nyinaa kɔ faako; wɔn nyinaa fi dɔte mu na wɔsan kɔ dɔte mu. 
/// Ɔsɛnkafo 3:21
Hena na onim sɛ onipa honhom foro soro na aboa de sian kɔ asase mu ana?”
/// Ɔsɛnkafo 3:22
Enti mihuu sɛ biribiara nni hɔ a eye ma onipa kyɛn sɛ nʼani bɛka nʼadwuma ho, efisɛ ɛno ne ne kyɛfa. Na hena na obetumi de no asan aba sɛ ɔmmɛhwɛ nea ebesi ne wu nʼakyi?
