/// Mateo 13:1
Ogufo Ho BɛDa no ara Yesu fii adi kɔtenaa mpoano. 
/// Mateo 13:2
Nnipakuw kyeree so wɔ hɔ a ɛmaa no kɔtenaa ɔkorow bi mu a na nnipakuw no nso gyinagyina mpoano hɔ. 
/// Mateo 13:3
Ofii ase kyerɛkyerɛɛ wɔn wɔ mmebu mu se, “Da bi okuafo bi kɔɔ nʼafum koguu aba. 
/// Mateo 13:4
Ogu so regu no, aba no bi guu ɔkwan mu maa nnomaa bɛsosɔw ne nyinaa. 
/// Mateo 13:5
Bi nso koguu ɔbotan so. Ankyɛ na aba no fifii. 
/// Mateo 13:6
Esiane sɛ na dɔte a ɛwɔ ɔbotan no so sua no nti, owia bɔɔ so no, ne nyinaa hyewee. 
/// Mateo 13:7
Aba no bi nso guu nsɔe mu, na nsɔe no nyin no emiaa no. 
/// Mateo 13:8
Aba no bi guu asase pa mu. Enyin, sow aba mmɔho aduasa; bi aduosia na afoforo nso ɔha. 
/// Mateo 13:9
Nea ɔwɔ aso no, ma ontie!”
/// Mateo 13:10
Nea Enti A Yesu Kasa Wɔ Mmebu MuOwiee ne nkyerɛkyerɛ no, nʼasuafo no baa ne nkyɛn bebisaa no se, “Adɛn na daa wonam mmebu so kasa kyerɛ nnipa no?”
/// Mateo 13:11
Yesu buaa wɔn se, “Mo de, wɔde Ɔsoro Ahenni ho ahintasɛm ama mo na wɔn de, wɔmmfa mmaa wɔn ɛ. 
/// Mateo 13:12
Nea ɔwɔ biribi no, wɔbɛma no bi aka ho na wanya ama abu no so. Na nea onni ahe bi no, kakra a ɔwɔ no mpo, wobegye afi ne nsam. 
/// Mateo 13:13
Nea enti a ɛma mekasa kyerɛ wɔn mmebu mu no ne sɛ,“Wohu de, nanso wonhu;wɔte de, na wɔnte ase.
/// Mateo 13:14
Wɔn so na ɛnam ama Yesaia nkɔm a ɔhyɛe se,“ ‘Ɔte de, mobɛte, nanso morente ase;ohu de, mubehu, nanso morenhu no, aba mu.
/// Mateo 13:15
Efisɛ ɔman yi koma apirim.Wɔyɛ asoɔden;wɔakatakata wɔn ani.Sɛ ɛnte saa a anka wɔn ani behu ade,na wɔn aso ate asɛmna wɔn koma ate asɛm ase,na wɔanu wɔn ho asan aba me nkyɛn na masa wɔn yare.’
/// Mateo 13:16
Na mo de, wɔahyira mo ani efisɛ ehu ade; wɔahyira mo aso efisɛ ɛte asɛm. 
/// Mateo 13:17
Na me de, mereka akyerɛ mo se, adiyifo ne atreneefo pii pɛɛ sɛ wohu nea muhu no, nanso wɔanhu. Wɔpɛɛ sɛ wɔte nea mote no, nanso wɔante.
/// Mateo 13:18
Ogufo Ho Bɛ No Nkyerɛase“Afei muntie bɛ a ɛfa ogufo a okoguu aba wɔ nʼafum no no nkyerɛase. 
/// Mateo 13:19
Wɔn a wotie Onyankopɔn asɛm no, na wɔnte ase no te sɛ aba a eguu ɔkwan mu no. Ɔbɔnefo no ba, behwim nea wɔadua wɔ wɔn koma mu no. 
/// Mateo 13:20
Aba a eguu ɔbotan so no gyina hɔ ma wɔn a wɔte asɛm no, na wɔde anigye so mu. 
/// Mateo 13:21
Nanso asɛm no nnyina wɔ wɔn mu. Eyi nti ɛnkyɛ na asɛm no awu. Esiane sɛ asɛm no awu nti, sɛ ɔhaw anaa ɔtaa bi ba a, wɔpa abaw. 
/// Mateo 13:22
Aba a eguu nsɔe mu no gyina hɔ ma wɔn a wotie asɛm no, nanso wiase yi mu abrabɔ mu haw ne agyapade ho dadwen nti ɛmma asɛm no ntumi nyɛ wɔn mu adwuma. 
/// Mateo 13:23
Na aba a eguu asase pa mu no gyina hɔ ma wɔn a wotie asɛm no, na wɔte ase. Wɔsow aba mmɔho aduasa; bi aduosia; na afoforo nso, ɔha.”
/// Mateo 13:24
Nwura Ho BɛYesu de bɛ foforo kaa asɛm se, “Ɔsoro Ahenni no te sɛ okuafo bi a oduaa aburow wɔ nʼafum. 
/// Mateo 13:25
Da koro anadwo a wada no, ne tamfo nso beduaa nwura fraa aburow a wadua no. 
/// Mateo 13:26
Aburow no renyin no, na nwura no nso renyin.
/// Mateo 13:27
“Okuafo no apaafo bɛka kyerɛɛ no se, ‘Owura, aburow a wuduae no, nwura bi afifi wɔ ase!’
/// Mateo 13:28
“Okuafo no buae se, ‘Ɔtamfo bi na oduae!’“Apaafo no bisaa no se, ‘Wopɛ sɛ yekotutu saa nwura no ana?’
/// Mateo 13:29
“Obuaa wɔn se, ‘Dabi da!’ Anyɛ a na moatutu aburow no bi afra nwura no. 
/// Mateo 13:30
Momma ne nyinaa nyin nkosi twabere na mama atwafo ayiyi nwura no afi aburow no mu ahyew no, na wɔde aburow no nso agu asan so.”
/// Mateo 13:31
Onyaa Aba Ho BɛYesu buu wɔn bɛ foforo se, “Ɔsoro Ahenni te sɛ onyaa aba ketewa bi a obi duaa wɔ nʼafum. 
/// Mateo 13:32
Ɛyɛ aba ketewaa bi, nanso sɛ enyin a, ɛyɛ dutan kɛse ma nnomaa kosisi ne mman so.”
/// Mateo 13:33
Mmɔkaw Ho BɛObuu wɔn bɛ foforo se, “Ɔsoro Ahenni te sɛ mmɔkaw bi a brodotofo de fɔtɔw mmɔre ma etu.”
/// Mateo 13:34
Yesu nam mmebu so ɔkasa kyerɛɛ nnipadɔm no. 
/// Mateo 13:35
Enti ɔhyɛɛ nea adiyifo no ahyɛ ho nkɔm no mma se:“Mɛkasa mmebu mu,na maka anwonwade mu ahintasɛm a efi adebɔ mfiase.”
/// Mateo 13:36
Nwura Ho Bɛ No NkyerɛaseAfei Yesu fii nnipadɔm no nkyɛn kɔɔ fie. Nʼasuafo no baa ne nkyɛn bɛka kyerɛɛ no se ɔnkyerɛ wɔn bɛ a ɛfa nwura ne aburow ho no ase.
/// Mateo 13:37
Yesu buaa wɔn se, “Me Onipa Ba no, mene okuafo a oduaa aburow no. 
/// Mateo 13:38
Afuw no ne wiase, na aburow no nso gyina hɔ ma wɔn a wɔyɛ Ahenni no mma; nwura no nso gyina hɔ ma wɔn a wɔyɛ ɔbonsam mma. 
/// Mateo 13:39
Ɔtamfo a oduaa nwura fraa aburow no ne ɔbɔnefo no. Otwabere no yɛ wiase awiei; atwafo no ne abɔfo no.
/// Mateo 13:40
“Sɛnea asɛnka no mu, wotutuu nwura no fii aburow no mu kɔhyew no no, saa ara na ɛbɛyɛ wɔ wiase awiei. 
/// Mateo 13:41
Onipa Ba no bɛsoma nʼabɔfo, na wɔabɛboaboa wɔn a wɔpɛ bɔne, nsɛmmɔnedifo nyinaa ano afi Ahenni no mu, 
/// Mateo 13:42
na wɔatow wɔn agu ogyatannaa no mu, ahyew wɔn. Ɛhɔ na osu ne setwɛre wɔ. 
/// Mateo 13:43
Na atreneefo no bɛhyerɛn sɛ owia wɔ wɔn Agya Ahenni no mu. Nea ɔwɔ aso no, ma ontie!”
/// Mateo 13:44
Ademude Ne Ahene Pa Ho MmɛYesu toaa mmebu no so se, “Ɔsoro Ahenni no te sɛ ademude bi a obi kohuu wɔ afuw bi mu. Ɔkataa so, na ɔde ahopere kɔtɔn nʼahode nyinaa, de kɔtɔɔ afuw no.
/// Mateo 13:45
“Bio, Ɔsoro Ahenni te sɛ obi a odi nhene pa ho gua a ɔrehwehwɛ nhene pa atɔ. 
/// Mateo 13:46
Okonyaa bi a ɛyɛ fɛ mmoroso, enti ɔkɔtɔn nʼahode nyinaa de kɔtɔe!”
/// Mateo 13:47
Asaugu Ho BɛYesu toaa so bio se, “Ɔsoro Ahenni no te sɛ obi a okoguu asau wɔ asu bi mu yii nsumnam ahorow bebree. 
/// Mateo 13:48
Asau no yɛɛ ma no, ɔtwe baa konkɔn so. Afei ɔtenaa ase yiyii nam pa no guu kɛntɛn mu na ɔtow nea enye no gui. 
/// Mateo 13:49
Saa ara na wiase awiei bɛyɛ. Abɔfo no bɛba abɛpaw abɔnefo no afi atreneefo no mu, 
/// Mateo 13:50
na wɔatow abɔnefo no agu ogyatannaa no mu; ɛhɔ na osu ne setwɛre wɔ.
/// Mateo 13:51
“Mote ase?”Nʼasuafo no buaa no se, “Yiw.”
/// Mateo 13:52
Yesu toaa ne nkyerɛkyerɛ no so se, “Kyerɛwsɛm no akyerɛkyerɛfo a wɔabɛyɛ mʼasuafo no te sɛ ofiwura a wada nʼagyapade foforo ne dedaw nyinaa adi.”
/// Mateo 13:53
Wɔpo Yesu Wɔ NasaretYesu wiee ne mmebu no, ofii faako a ɔwɔ hɔ no. 
/// Mateo 13:54
Ɔkɔɔ ne kurom Nasaret. Ɔkyerɛkyerɛɛ wɔ hyiadan mu maa wɔn a wotiee no no ho dwiriw wɔn. Wobisabisaa wɔn ho wɔn ho se, “Ɛhe na saa ɔbarima yi konyaa nyansa a ɔde yɛ anwonwade sɛɛ yi? 
/// Mateo 13:55
Ɛnyɛ dua dwumfo no ba no ni? Ɛnyɛ ne na ne Maria? Ɛnyɛ ne nua barimanom ne Yakobo ne Yosef ne Simon ne Yuda? 
/// Mateo 13:56
Ɛnyɛ yɛne ne nuabeanom na ɛte ha? Na afei ɛhe na okonyaa eyinom nyinaa yi?” 
/// Mateo 13:57
Wɔn bo fuw no.Yesu ka kyerɛɛ wɔn se, “Odiyifo wɔ anuonyam baabiara, gye ne man mu anaa ne nkurɔfo mu!”
/// Mateo 13:58
Esiane sɛ wɔannye no anni no nti, wanyɛ anwonwade bebree wɔ hɔ!
