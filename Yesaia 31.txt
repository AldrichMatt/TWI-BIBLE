/// Yesaia 31:1
Wɔn A Wɔde Wɔn Ho To Misraim So No NnueWonnue, wɔn a wɔkɔ Misraim kɔhwehwɛ mmoa,wɔn a wɔde wɔn ho to apɔnkɔ so,wɔn a wogye wɔn nteaseɛnam dodowne wɔn apɔnkɔsotefo ahoɔden mmoroso no di,na wɔnhwɛ Israel Kronkronni no,anaasɛ wɔmpɛ mmoa mfi Awurade hɔ.
/// Yesaia 31:2
Nanso Awurade yɛ onyansafo a obetumi de ɔhaw aba;ɔnsesa nʼano.Ɔbɛsɔre atia amumɔyɛfo fi,ne wɔn a wɔboa nnebɔneyɛfo.
/// Yesaia 31:3
Na Misraimfo yi yɛ nnipa kɛkɛ, wɔnyɛ Onyankopɔn.Wɔn apɔnkɔ yɛ ɔhonam na wɔnyɛ honhom.Sɛ Awurade teɛ ne nsa a,ɔboafo bɛwatirina nea wɔboa no no bɛhwe ase;wɔn baanu bɛbɔ mu asɛe.
/// Yesaia 31:4
Sɛɛ na Awurade ka kyerɛ me:“Sɛnea gyata woro so,sɛnea gyata kokroo woro so gu ne hanam so noa mpo sɛ wɔfrɛ nguanhwɛfo dɔm kɔ no so a,wɔn nteɛteɛmu mmɔ no huna wɔn huuyɛ nso nhaw no no,saa ara na Asafo Awurade besianabɛko wɔ Sion Bepɔw ne ne sorɔnsorɔmmea so.
/// Yesaia 31:5
Sɛnea nnomaa tu gyina faako wɔ wim nosaa ara na Asafo Awurade bɛbɔ Yerusalem ho ban;ɔbɛbɔ ne ho ban na wagye no,obegyaa no na wagye no asi hɔ.”
/// Yesaia 31:6
Monsan nkɔ nea moayɛ dɔm atia no no nkyɛn, Israelfo. 
/// Yesaia 31:7
Da no mo mu biara bɛpo dwetɛ ne sikakɔkɔɔ ahoni a mode mo nsa a ɛho agu fi ayɛ no.
/// Yesaia 31:8
“Asiria bɛhwe ase wɔ afoa a ɛnyɛ onipa de ano;afoa a ɛnyɛ onipa de bɛsɛe wɔn.Wobeguan afi afoa no anona wɔbɛma wɔn mmerante ayɛ ɔhyɛ adwuma.
/// Yesaia 31:9
Wɔn abandennen bebubu, ehu nti;wohu akofo frankaa a, wɔn asraafo mpanyimfo bɛbɔ huboa,”sɛɛ na Awurade se,nea ne gya wɔ Sion,na ne fononoo si Yerusalem no.
