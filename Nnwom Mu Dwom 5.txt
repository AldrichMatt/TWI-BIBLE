/// Nnwom Mu Dwom 5:1
Aberante:Maba me turo mu, me nuabea, mʼayeforo;maboaboa me kurobow ne me nnuhuam ano.Madi me wokyɛm ne ɛwo;manom me bobesa ne me nufusu.Nnamfonom:Nnamfonom, munnidi na monnom;Adɔfonom, monnom nea ɛbɛmee mo dɔ.
/// Nnwom Mu Dwom 5:2
Ababaa:Medae, nanso me koma anna.Tie! me dɔfo rebɔ pon no mu;“Bue me, me nuabea, me dɔ,mʼaborɔnoma, a ne ho nni dɛm.Obosu afɔw me tirim,anadwo mu bosu afɔw me nwi.”
/// Nnwom Mu Dwom 5:3
Maworɔw mʼatade,mensan mfa nhyɛ ana?Mahohoro mʼanan ase,memma ho nyɛ fi bio ana?
/// Nnwom Mu Dwom 5:4
Me dɔfo yɛɛ sɛ ɔrebue pon nome koma fii ase bɔɔ kim kim wɔ me mu.
/// Nnwom Mu Dwom 5:5
Mesɔree sɛ merekobue me dɔfo,na me nsa ho kurobowne me nsateaa ho aduhuam,yɛɛ korɔkorɔ no nsa ho.
/// Nnwom Mu Dwom 5:6
Mibue maa me dɔfo no,nanso na ɔkɔ.Ne kɔ no maa me ho dwiriw me.Mehwehwɛɛ no nanso manhu no baabiara.Mefrɛɛ no nanso wannye me so.
/// Nnwom Mu Dwom 5:7
Awɛmfo no huu mebere a wɔrebɔ aporɔw wɔ kuropɔn no mu.Wɔbobɔɔ me pirapiraa me;woyii mʼatade kɔe;saa awɛmfo a wɔwɛn afasu no!
/// Nnwom Mu Dwom 5:8
Yerusalem mmabea, mehyɛ mo,sɛ muhu me dɔfo no a,asɛm bɛn na mobɛka akyerɛ no?Monka nkyerɛ no se ɔdɔ ama matɔ beraw.
/// Nnwom Mu Dwom 5:9
Nnamfonom:Dɛn na wo dɔfo de sen afoforo,mmea ahoɔfɛfo mu ahoɔfɛ?Dɛn na wo dɔfo de sen afoforo aenti wohyɛ yɛn sɛɛ?
/// Nnwom Mu Dwom 5:10
Ababaa:Me dɔfo ho twa na ogyigye,wɔfa mpem du a, ɔyɛ sononko.
/// Nnwom Mu Dwom 5:11
Ne ti yɛ sikakɔkɔɔ ankasa;ne ti so nwi yɛ kuhaa,na ɛyɛ tuntum sɛ kwaakwaadabi.
/// Nnwom Mu Dwom 5:12
Nʼaniwa aba te sɛ aborɔnoma aogyina asuwa bi ho;ɛte sɛ nea wɔde nufusu aguare no,na etuatua hɔ sɛ abohemaa.
/// Nnwom Mu Dwom 5:13
Nʼafono te sɛ pɛprɛ a wɔasɛw no kɛtɛ.Ɛho hua te sɛ aduhuam.Nʼanofafa te sɛ sukookoa ɛsosɔ kurobow.
/// Nnwom Mu Dwom 5:14
Nʼabasa te sɛ sikakɔkɔɔ abaaa wɔde sikabereɛbo asisi mu.Ne nipadua te sɛ asonse a wɔatwiw hona wɔde hoabo adura ho.
/// Nnwom Mu Dwom 5:15
Nʼanan te sɛ abohemaa afadum aesisi sikakɔkɔɔ ankasa nnyinaso so.Ne bɔbea te sɛ Lebanon aɔyɛ sononko sɛ ne sida.
/// Nnwom Mu Dwom 5:16
Nʼano te sɛ ɔdɛ ankasa;ɔkwan biara so, ne ho yɛ fɛ.Me dɔfo ni, mʼadamfo ni,Yerusalem mmabea.
