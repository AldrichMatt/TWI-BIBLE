/// Hiob 37:1
“Eyi ma me koma bɔ kitirikitirina ehuruw fi nʼatenae.
/// Hiob 37:2
Tie! Tie ne nne mmubomu,ne huuyɛ a efi nʼanom reba no.
/// Hiob 37:3
Ogyaa nʼanyinam mu wɔ ɔsoro ase nyinaana ɔma ekodu asase ano.
/// Hiob 37:4
Ɛno akyi na ne mmubomu no ba;ɔde nne kɛse bobɔ mu.Sɛ ɔkasa a,biribiara nsianka no.
/// Hiob 37:5
Onyankopɔn nne bobɔ mu ma no yɛ nwonwa;ɔyɛ nneɛma akɛse a ɛboro yɛn adwene so.
/// Hiob 37:6
Ɔka kyerɛ sukyerɛmma se, ‘Tɔ gu asase so,’ne osu nso se, ‘Yɛ osutɔ kɛse.’
/// Hiob 37:7
Sɛnea nnipa a wabɔ wɔn nyinaa behu nʼadwuma nti,ɔma nnipa nyinaa gyae wɔn adwumayɛ.
/// Hiob 37:8
Wuram mmoa kɔtetɛw;wɔkɔhyehyɛ wɔn abon mu.
/// Hiob 37:9
Ahum tu fi ne pia mu,na awɔw nso fi mframa a ɛrebɔ mu.
/// Hiob 37:10
Onyankopɔn home de sukyerɛmma ba,na nsu tamaa no kyen.
/// Hiob 37:11
Ɔde fuonwini hyɛ omununkum ma;na otwa nʼanyinam fa mu.
/// Hiob 37:12
Ɔhyɛ ma wokyinkyinfa asase so nyinaa hyiayɛ nea ɔhyɛ sɛ wɔnyɛ biara.
/// Hiob 37:13
Ɔde omununkum ba bɛtwe nnipa aso,anaasɛ ɔma ɛtɔ gu asase so de kyerɛ nʼadɔe.
/// Hiob 37:14
“Tie eyi, Hiob;gyae na dwene Onyankopɔn anwonwade ho.
/// Hiob 37:15
Wunim sɛnea Onyankopɔn si fa di omununkum so,na ɔma nʼanyinam twa?
/// Hiob 37:16
Wunim sɛnea omununkum si fa sensɛn wim,nea ɔwɔ nimdeɛ a so nni no anwonwade no?
/// Hiob 37:17
Mo a mufi fifiri wɔ mo ntade mubere a anafo mframa ma asase no yɛ dinn no,
/// Hiob 37:18
wubetumi aboa no ama watrɛw wim,a ɛyɛ den sɛ kɔbere mfrafrae ahwehwɛ?
/// Hiob 37:19
“Kyerɛ yɛn nea ɛsɛ sɛ yɛka kyerɛ no;yɛrentumi nka yɛn asɛm, efisɛ yennim.
/// Hiob 37:20
Ɛsɛ sɛ wɔka nea mepɛ sɛ meka kyerɛ no ana?Onipa bi wɔ hɔ a ɔbɛpɛ sɛ wɔbɛmene no ana?
/// Hiob 37:21
Obiara rentumi nhwɛ owia,sɛnea ɛhyerɛn wɔ wimbere a mframa abɔ ama wim atew.
/// Hiob 37:22
Ofi atifi fam ba wɔ anuonyam sononko mu;Onyankopɔn ba wɔ ahenni nwonwaso mu.
/// Hiob 37:23
Otumfo no korɔn wɔ yɛn so na wɔpagyaw no wɔ tumi mu;nʼatɛntrenee ne treneeyɛ kɛse akyi no mpo, ɔnyɛ nhyɛso.
/// Hiob 37:24
Ɛno nti nnipa de nidi ma no,efisɛ onnwen koma mu anyansafo nyinaa ho ana?”
