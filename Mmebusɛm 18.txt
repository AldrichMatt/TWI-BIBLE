/// Mmebusɛm 18:1
Ɔhonamkani yɛ pɛsɛmenkominya;na nea ɛmfa atɛntrenee mma no turuw ɔham.
/// Mmebusɛm 18:2
Ɔkwasea nni nhumu ho anigye,na mmom nea ɔpɛ ara ne sɛ ɔde nʼadwene bɛto gua.
/// Mmebusɛm 18:3
Sɛ amumɔyɛsɛm ba a animtiaabu di so,na aniwu nso di animguase akyi.
/// Mmebusɛm 18:4
Onipa anom nsɛm yɛ nsu a emu dɔ,na nyansa asuti yɛ asuwa a ɛrefi ahuru.
/// Mmebusɛm 18:5
Enye sɛ wodi ma omumɔyɛfoanaasɛ wobu nea odi bem ntɛnkyew.
/// Mmebusɛm 18:6
Nkwaseafo ano de akasakasa ba,na wɔn ano frɛfrɛ ɔhwe.
/// Mmebusɛm 18:7
Nkwaseafo ano yɛ wɔn ara wɔn sɛe,na wɔn anofafa yɛ wɔn ara wɔn kra afiri.
/// Mmebusɛm 18:8
Osekuni ano asɛm te sɛ aduan a ɛyɛ dɛ;ɛhyɛnhyɛn onipa akwaa mu nyinaa.
/// Mmebusɛm 18:9
Nea ɔtoto nʼadwuma ase noyɛ ɔsɛefo nuabarima.
/// Mmebusɛm 18:10
Awurade din yɛ abantenten a ɛyɛ den;ahotefo guan kɔtoa na wonya bammɔ.
/// Mmebusɛm 18:11
Adefo ahonyade ne wɔn kuropɔn a wɔabɔ ho banwɔfa no sɛ ɔfasu tenten a wontumi mforo.
/// Mmebusɛm 18:12
Ansa na onipa bɛhwe ase no onya ahomaso koma,na ahobrɛase di anuonyam anim.
/// Mmebusɛm 18:13
Nea ontie asɛm ansa na wama mmuae no,ɛno ne ne gyimi ne nʼanimguase.
/// Mmebusɛm 18:14
Onipa honhom na ɛhyɛ no den wɔ ɔyare muna honhom a abotow de, hena na ɔpɛ?
/// Mmebusɛm 18:15
Nhumu koma nya nimdeɛ;na anyansafo aso nso hwehwɛ.
/// Mmebusɛm 18:16
Akyɛde bue kwan ma nea ɔde mana ɛde no ba atitiriw anim.
/// Mmebusɛm 18:17
Ɛyɛ nea ɔbɔ ne nkuro kan no sɛ nʼasɛm yɛ dɛ,kosi sɛ ɔfoforo bɛba abebisa no nsɛm no mu.
/// Mmebusɛm 18:18
Ntontobɔ twa akyinnyegye so,na ɛpata atamfo.
/// Mmebusɛm 18:19
Onua a wɔafom no no asɛm yɛ den sen kuropɔn a ɛwɔ bammɔ,akyinnyegye te sɛ abankɛse apon a wɔabram akyi.
/// Mmebusɛm 18:20
Onipa anom asɛm so aba ma ɔyafunu mee,nnɔbae a nʼanofafa twa no mee no.
/// Mmebusɛm 18:21
Tɛkrɛma kura nkwa ne owu tumi,na wɔn a wɔdɔ no no bedi nʼaba.
/// Mmebusɛm 18:22
Nea wanya yere no anya ade pana onya adom fi Awurade hɔ.
/// Mmebusɛm 18:23
Ohiani srɛ ahummɔbɔ,nanso ɔdefo de kasaden bua no.
/// Mmebusɛm 18:24
Ɔbarima a ne nnamfonom dɔɔso betumi ahwe ase,nanso adamfo bi wɔ hɔ a ɔbɛfam ne ho asen onua.
