/// Nnwom 106:1
Dwom Monkamfo Awurade!Monna Awurade ase na oye;na nʼadɔe wɔ hɔ daa.
/// Nnwom 106:2
Hena na obetumi aka nneɛma akɛse a Awurade ayɛ?Anaasɛ obetumi aka ne nkamfo awie?
/// Nnwom 106:3
Nhyira nka wɔn a wɔkɔ so bu atɛntrenee,na daa wɔyɛ nea eye.
/// Nnwom 106:4
Awurade, sɛ wuhu wo nkurɔfo mmɔbɔ a kae me,sɛ wugye wɔn nkwa a, boa me,
/// Nnwom 106:5
na manya wɔn a wapaw wɔn no yiyedi mu kyɛfa,na manya wo manfo anigye no mu kyɛfa,na me ne wʼagyapade no abɔ mu de nkamfo ama wo.
/// Nnwom 106:6
Yɛayɛ bɔne sɛnea yɛn nenanom yɛe no;yɛayɛ mfomso na yɛadi atirimɔdensɛm.
/// Nnwom 106:7
Bere a yɛn nenanom wɔ Misraim no,wɔannwene wo nsɛnkyerɛnne ho;wɔankae wʼadɔe bebrebe no,na wɔtew atua wɔ Po Kɔkɔɔ no ho.
/// Nnwom 106:8
Nanso ne din nti ogyee wɔn nkwa,sɛnea ɔbɛda ne tumi kɛse no adi.
/// Nnwom 106:9
Ɔteɛɛ Po Kɔkɔɔ no ma ɛyowee;ɔde wɔn faa bun mu te sɛ sare so.
/// Nnwom 106:10
Ogyee wɔn fii ɔtamfo no nsam;nea ɔtan wɔn no nsam na oyii wɔn fii.
/// Nnwom 106:11
Nsu kataa wɔn atamfo so;na ɔbaako mpo annya nkwa.
/// Nnwom 106:12
Afei wogyee ne bɔhyɛ no diina wɔtoo nʼayeyi nnwom.
/// Nnwom 106:13
Nanso ntɛm so, wɔn werɛ fii nea wayɛna wɔantwɛn nʼagyinatu.
/// Nnwom 106:14
Akɔnnɔ bɛhyɛɛ wɔn mu wɔ sare so hɔ,asase paradada no so na wɔsɔɔ Onyankopɔn hwɛe,
/// Nnwom 106:15
enti ɔmaa wɔn nea wobisae,nanso ɔde ɔfɔn yare baa wɔn so.
/// Nnwom 106:16
Na nsraban mu hɔ wɔn ani beree Mosene Aaron a Awurade atew ne ho no.
/// Nnwom 106:17
Asase mu bue ma ɛmenee Datanna esiee Abiram asafo no.
/// Nnwom 106:18
Ogya tɔɔ wɔn akyidifo no mu;ogyatannaa hyew amumɔyɛfo no.
/// Nnwom 106:19
Wɔyɛɛ nantwi ba wɔ Horebna wɔkotow ohoni a wɔde fagude ayɛ.
/// Nnwom 106:20
Wɔsesaa wɔn Anuonyamwɔde nantwinini, a ɔwe sare nsɛsode.
/// Nnwom 106:21
Wɔn werɛ fii Onyankopɔn a ogyee wɔn nkwa,nea ɔyɛɛ nneɛma akɛse wɔ Misraim no,
/// Nnwom 106:22
nsɛnkyerɛnne a ɔyɛɛ wɔ Ham asase sone nneɛma a ɛyɛ hu wɔ Po Kɔkɔɔ ho no.
/// Nnwom 106:23
Enti ɔkae se ɔbɛsɛe wɔn,nanso Mose a ɔyɛ nea wapaw no no,sɔre gyinaa Onyankopɔn ne nnipa no ntam;ɔsrɛ de dwudwoo nʼabufuwhyew no ano sɛnea ɔrensɛe wɔn.
/// Nnwom 106:24
Afei wɔn ani ansɔ asase fɛfɛ no;na wɔannye ne bɔhyɛ no anni.
/// Nnwom 106:25
Wonwiinwii wɔ wɔn ntamadan muna wɔanyɛ osetie amma Awurade.
/// Nnwom 106:26
Enti ɔmaa ne nsa so kaa ntam kyerɛɛ wɔn seɔbɛma wɔatotɔ wɔ sare no so,
/// Nnwom 106:27
ɔbɛma wɔn asefo atotɔ wɔ amanaman muna wabɔ wɔn ahwete nsase nyinaa so.
/// Nnwom 106:28
Wɔde wɔn ho bɔɔ Baal-Peor hona wodii afɔrebɔde a wɔde ama anyame a wonni nkwa;
/// Nnwom 106:29
wɔde wɔn atirimɔdensɛm hyɛɛ Awurade abufuwna ɔyaredɔm sii wɔn mu.
/// Nnwom 106:30
Na Pinehas sɔre dii akagyinamu,na wosiw ɔyaredɔm no ano.
/// Nnwom 106:31
Wɔde eyi yɛɛ trenee maa nowɔ awo ntoatoaso a enni awiei a ɛbɛba no mu.
/// Nnwom 106:32
Meriba nsu ho nso, wɔhyɛɛ Awurade abufuw,na wɔn nti, ɔhaw baa Mose so,
/// Nnwom 106:33
efisɛ wɔtew Onyankopɔn Honhom anim atua,na asɛm a wannwene ho fii Mose anom.
/// Nnwom 106:34
Wɔansɛe nnipa nosɛnea Awurade hyɛɛ wɔn no,
/// Nnwom 106:35
nanso wɔde wɔn ho frafraa amanaman noyɛɛ nneɛma a wɔyɛ no bi.
/// Nnwom 106:36
Wɔsom wɔn ahoni,na ɛbɛyɛɛ afide maa wɔn.
/// Nnwom 106:37
Wɔde wɔn mmabarimane wɔn mmabea bɔɔ afɔre maa abosom.
/// Nnwom 106:38
Wɔkaa mogya a edi bem gui,wɔn mmabarima ne wɔn mmabea mogya awɔde bɔɔ afɔre maa Kanaan ahoni nomaa asase no ho guu fi.
/// Nnwom 106:39
Wɔde nea wɔyɛɛ no guu wɔn ankasa ho fi;wɔnam nea wɔyɛɛ no so bɔɔ aguaman.
/// Nnwom 106:40
Enti Awurade bo fuw ne nkurɔfo;na okyii nʼagyapade.
/// Nnwom 106:41
Ɔdan wɔn maa amanaman no,na wɔn atamfo dii wɔn so.
/// Nnwom 106:42
Wɔn atamfo hyɛɛ wɔn sona wɔkaa wɔn hyɛɛ wɔn tumi ase.
/// Nnwom 106:43
Mpɛn bebree, Awurade gyee wɔn,nanso wɔkɔɔ so tew atuana wɔsɛe wɔ wɔn bɔne mu.
/// Nnwom 106:44
Nanso ohuu wɔn ahohiahiabere a wosu frɛɛ no no.
/// Nnwom 106:45
Wɔn nti ɔkaee nʼapam no,na ofii nʼadɔe kɛse no mu huu wɔn mmɔbɔ.
/// Nnwom 106:46
Ɔmaa asodifo a wɔafa wɔn nnommum nonyaa ahummɔbɔ maa wɔn.
/// Nnwom 106:47
Gye yɛn, Awurade yɛn nkwagye Nyankopɔn,na boaboa yɛn ano fi amanaman so,na yɛada wo din kronkron no ase,na yɛde nkamfo ahyɛ wo anuonyam.
/// Nnwom 106:48
Ayeyi nka Awurade, Israel Nyankopɔn,emfi mmeresanten nkosi nnasanten.Momma nnipa no nyinaa nka se, “Amen!”Monkamfo Awurade.
