/// Nnwom 111:1
Dwom Monkamfo Awurade!Mefi me koma nyinaa mu ama Awurade sowɔ atreneefo aguabɔ ne asafo no mu.
/// Nnwom 111:2
Awurade nnwuma yɛ akɛse;wɔn a wɔn ani gye ho nyinaa susuw ho.
/// Nnwom 111:3
Ne nnwuma yɛ tumi ne anuonyam,na ne trenee wɔ hɔ daa.
/// Nnwom 111:4
Ɔma yɛkae nʼanwonwade;Awurade yɛ ɔdomfo ne mmɔborɔhunufo.
/// Nnwom 111:5
Ɔma wɔn a wosuro no no aduan;ɔkae nʼapam no daa.
/// Nnwom 111:6
Wakyerɛ ne nkurɔfo tumi a ɛwɔ ne nnwuma mu,sɛ ɔde aman afoforo nsase ama wɔn.
/// Nnwom 111:7
Ne nsa ano nnwuma yɛ nokware na ɛteɛ;nʼahyɛde nyinaa mu wɔ ahotoso.
/// Nnwom 111:8
Etim hɔ daa daa,nokware ne trenee mu na ɔyɛe.
/// Nnwom 111:9
Ɔde ogye maa ne nkurɔfo;ɔde nʼapam sii hɔ afebɔɔ,ne din yɛ kronkron na ɛyɛ hu.
/// Nnwom 111:10
Awurade suro yɛ nyansa mfiase;wɔn a wodi nʼahyɛde so nyinaa wɔ nhumu pa.Ɔno na daa ayeyi wɔ no.
