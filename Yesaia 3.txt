/// Yesaia 3:1
Yerusalem Ne Yuda AtemmuAfei hwɛ, Awurade,Asafo Awurade,rebegyae nea ɔde mawɔ Yerusalem ne Yuda nyinaa:aduan ne nsu a ɔde ma wɔn nyinaa.
/// Yesaia 3:2
Dɔmmarima ne akofo,otemmufo ne odiyifo,nkɔmhyɛni ne ɔpanyin,
/// Yesaia 3:3
aduonum so panyin ne nea ɔwɔ dibea,ɔfotufo, odwumfo nyansafo ne nkaberekyerefo onifirifo.
/// Yesaia 3:4
“Mede mmerantewa bɛyɛ wɔn nnwuma so mpanyimfo;na mmofra adi wɔn so.”
/// Yesaia 3:5
Nnipa bɛhyɛ wɔn ho wɔn ho so,ɔbarima betia ɔbarima, ɔyɔnko betia ne yɔnko.Mmabun bɛsɔre atia wɔn mpanyimfo,apapahwekwa betia onuonyamfo.
/// Yesaia 3:6
Ɔbarima beso ne nuanom mu baako muwɔ nʼagya fi aka se,“Wowɔ atade, bɛyɛ yɛn dikanfo;wɔ kurow a adan mmubui siw yi so.”
/// Yesaia 3:7
Nanso da no ɔbɛteɛ mu se,“Minni nea mede bɛyɛ.Minni aduan anaa ntama wɔ me fi;mfa me nyɛ nnipa no so kannifo.”
/// Yesaia 3:8
Yerusalem retɔ ntintan,Yuda rehwe ase;wɔn nsɛm ne nneyɛe tia Awurade.Wommu nʼanuonyam a ɛwɔ wɔn mu no.
/// Yesaia 3:9
Sɛnea wɔn anim te no di adanse tia wɔn;wɔda wɔn bɔne adi te sɛ Sodom;wɔmmfa nsie.Nnome nka wɔn!Wɔakɔfa amanehunu aba wɔn ho so.
/// Yesaia 3:10
Ka kyerɛ atreneefo se ebesi wɔn yiye,efisɛ wobedi wɔn nneyɛe so aba.
/// Yesaia 3:11
Nnome nka amumɔyɛfo!Amanehunu wɔ wɔn so!Wobetua wɔn neawɔn nsa ayɛ no so ka.
/// Yesaia 3:12
Mmabun hyɛ me nkurɔfo so,mmea di wɔn so.Me nkurɔfo, mo akwankyerɛfo ma moyera;wɔma moman fi ɔtempɔn no so.
/// Yesaia 3:13
Awurade tena ase wɔ nʼasennii.Ɔma ne mu so bu nkurɔfo no atɛn.
/// Yesaia 3:14
Awurade bu atɛnde tia ne nkurɔfo mpanyimfo ne akannifo se,“Mo na moasɛe me bobeturo;apoobɔde a efi ahiafo nkyɛn wɔ mo afi mu.
/// Yesaia 3:15
Ase ne dɛn nti na modwerɛw me nkurɔfona mode ahiafo anim twitwiw fam?”Sɛnea Asafo Awurade se ni.
/// Yesaia 3:16
Awurade kasa se,“Sion mmabea yɛ ahantan;wɔnantew toto wɔn kɔn,wɔdeda wɔn ani akyi,wotutu wɔn anammɔn ntiantia,na wɔn anan ase nkaa gyigye.
/// Yesaia 3:17
Enti Awurade bɛma tikuru abegu Sion mmea ti ho.Awurade bɛma wɔn ti so apa.”
/// Yesaia 3:18
Da no Awurade beyiyi wɔn afɛfɛde: nkaa, ntamabamma ne kɔnmuade, 
/// Yesaia 3:19
asokaa, nkapo ne nkataanim, 
/// Yesaia 3:20
Wɔn mmotiri, anan ase ntweaban, nkyekyeremu, nnuhuam ntoa ne nkabere, 
/// Yesaia 3:21
nsɔwano mpɛtea ne hwenem nkaa, 
/// Yesaia 3:22
ntade atenten pa, nguguso tiaa a enni nsa, ntade yuu ne sika nkotoku; 
/// Yesaia 3:23
nhwehwɛ, sirikyi ntade, tinwi so nkaa ne mmati so nguguso.
/// Yesaia 3:24
Nkabɔne besi nea ɛyɛ huam anan mu;ntampehama besi nkatakɔnmu anan mu;ti a ɛso apa besi tinwi a wɔasiesie anan mu;atweaatam besi ntama pa anan mu;honam ani atwaatwa besi ahoɔfɛ anan mu.
/// Yesaia 3:25
Wo mmarima bɛtotɔ afoa ano,wʼakofo wɔ ɔko mu.
/// Yesaia 3:26
Sion apon betwa adwo, adi awerɛhow;onnibi, ɔbɛtena fam.
