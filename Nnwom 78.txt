/// Nnwom 78:1
Dwom Asaf dwom.Me nkurɔfo, muntie me nkyerɛkyerɛ;monyɛ aso mma mʼanom nsɛm.
/// Nnwom 78:2
Mɛkasa wɔ abebu mu,mɛka ahintasɛm, teteete nneɛma no,
/// Nnwom 78:3
nneɛma a yɛate na yɛahu;nneɛma a yɛn agyanom aka ho asɛm akyerɛ yɛn.
/// Nnwom 78:4
Yɛremfa nkame wɔn mma;yɛbɛka akyerɛ nkyirimmaAwurade nneyɛe a ɛfata nkamfo no,ne tumi ne anwonwade a wayɛ no.
/// Nnwom 78:5
Ɔyɛɛ ahyɛde maa Yakobna ɔyɛɛ mmara wɔ Israel,nea ɔhyɛɛ yɛn nenanomsɛ wɔnkyerɛ wɔn mma,
/// Nnwom 78:6
sɛnea ɛbɛyɛ a nkyirimma besua,mpo mmofra a wonnya nwoo wɔn,na wɔn nso akyerɛkyerɛ wɔn mma.
/// Nnwom 78:7
Afei wɔde wɔn ho bɛto Onyankopɔn so,na wɔn werɛ remfi ne nneyɛe,na wobedi nʼahyɛde so.
/// Nnwom 78:8
Wɔrenyɛ sɛ wɔn nenanom,a na wɔyɛ asoɔdenfo ne atuatewfo,wɔn a wonni Onyankopɔn nokware wɔ wɔn koma muna woyɛ honhom mu atorofo ma no no.
/// Nnwom 78:9
Ɛwɔ mu sɛ na Efraim mmarima kurakura agyan,nanso ɔko da no woguanee;
/// Nnwom 78:10
Wɔanni Onyankopɔn apam no so,wɔampɛ sɛ wodi ne mmara no so.
/// Nnwom 78:11
Wɔn werɛ fii nea wayɛ,anwonwade a wayɛ akyerɛ wɔn no.
/// Nnwom 78:12
Ɔyɛɛ anwonwade wɔ wɔn nenanom anim,wɔ Soan mantam a ɛwɔ Misraim asase so.
/// Nnwom 78:13
Ɔkyɛɛ po mu na ɔde wɔn faa mu.Ɔmaa nsu no gyinaa sɛ afasu.
/// Nnwom 78:14
Ɔde omununkum dii wɔn anim awiana ɔde ogyatɛn dii wɔn anim anadwo nyinaa.
/// Nnwom 78:15
Ɔpaee ɔbotan mu wɔ sare so,na ɔmaa wɔn nsu a ɛdɔɔso sɛ po;
/// Nnwom 78:16
Ɔmaa asuti fii abotan muna ɔmaa nsu sen sɛ nsubɔnten.
/// Nnwom 78:17
Nanso wɔkɔɔ so yɛɛ bɔne tiaa no,wɔsɔre tiaa Ɔsorosoroni no wɔ sare no so.
/// Nnwom 78:18
Wɔhyɛɛ da kaa aduan a wɔpɛ,de sɔɔ Onyankopɔn hwɛe.
/// Nnwom 78:19
Wɔkasa tiaa Onyankopɔn se,“Onyankopɔn betumi ato pon wɔ sare so ana?
/// Nnwom 78:20
Ɔde ade bɔɔ ɔbotan mu no, nsu tue fii mu,na nsuwa sen buu so.Na obetumi ama yɛn aduan nso?Obetumi ama ne nkurɔfo nam ana?”
/// Nnwom 78:21
Bere a Awurade tee nea wɔreka no, ne bo fuw yiye;ne gya beguu Yakob so,na nʼabufuwhyew sɔre tiaa Israel,
/// Nnwom 78:22
efisɛ na wonni Onyankopɔn mu gyidianaasɛ ne nkwagye mu ahotoso.
/// Nnwom 78:23
Nanso ɔkasa kyerɛɛ ɔsoro wɔ ɔhyɛ so;na obuee ɔsorosoro apon.
/// Nnwom 78:24
Ɔtɔɔ mana guu fam maa nnipa no sɛ wunni,ɔmaa wɔn ɔsoro aduan.
/// Nnwom 78:25
Nnipa dii abɔfo aduan;ɔmaa wɔn aduan a wobetumi adi nyinaa.
/// Nnwom 78:26
Ogyaa apuei mframa fi ɔsoro,na ofi ne tumi mu bɔɔ atɔe mframa.
/// Nnwom 78:27
Ɔtɔɔ nam sɛ mfutuma guu wɔn so,nnomaa a wotu bebree sɛ mpoano nwea.
/// Nnwom 78:28
Ɔma wɔbaa fam kɔɔ wɔn atenae,ne wɔn ntamadan ho nyinaa.
/// Nnwom 78:29
Wodidi maa aduan no boroo wɔn soefisɛ ɔmaa wɔn nea wɔhwehwɛ.
/// Nnwom 78:30
Nanso ansa na wobefi aduan a wɔhwehwɛ no ho,bere a ɛhyehyɛ wɔn anom mpo no,
/// Nnwom 78:31
Onyankopɔn abufuw sɔree wɔn so;okum ahoɔdenfo a wɔwɔ wɔn mutwitwaa Israel mmerante gui.
/// Nnwom 78:32
Eyinom nyinaa akyi, wɔkɔɔ so yɛɛ bɔne;nʼanwonwade akyi no, wɔannye anni.
/// Nnwom 78:33
Enti otwaa wɔn nna so te sɛ ahuruyɛɛ wɔn mfe awiei huhuuhu.
/// Nnwom 78:34
Bere biara a Onyankopɔn bekum wɔn no, wɔhwehwɛ nona wɔpere wɔn ho san ba ne nkyɛn.
/// Nnwom 78:35
Wɔkaee sɛ Onyankopɔn yɛ wɔn botan,sɛ Ɔsorosoro Nyankopɔn no yɛ wɔn Gyefo.
/// Nnwom 78:36
Nanso wɔde wɔn ano bɛdaadaa no,na wɔde wɔn tɛkrɛma atwa atoro akyerɛ no;
/// Nnwom 78:37
wɔn koma nni no nokware,na wonni nʼapam no so.
/// Nnwom 78:38
Nanso na ɔyɛ ahummɔbɔ;ɔde wɔn amumɔyɛ kyɛɛ wɔna wansɛe wɔn.Mpɛn pii, ɔtwentwɛn nʼabufuw sona wanhwie nʼabufuwhyew nyinaa.
/// Nnwom 78:39
Ɔkaee sɛ wɔyɛ ɔhonam ara kwa,mframa bi a ɛbɔ twa mu na ɛnsan nʼakyi.
/// Nnwom 78:40
Mpɛn ahe na wɔansɔre antia no wɔ sare no so hɔ,na mpɛn ahe na wɔamma ne werɛ anhow wɔ asase wosee no so!
/// Nnwom 78:41
Wɔsɔɔ Onyankopɔn hwɛɛ bere biara;na woyii Israel Ɔkronkronni no abufuw.
/// Nnwom 78:42
Wɔn werɛ fii ne tumi no,da a ogyee wɔn fii wɔn nhyɛsofo nsam no,
/// Nnwom 78:43
da a ɔyɛɛ nsɛnkyerɛnne nwonwaso wɔ Misraim none nʼanwonwade wɔ Soan mantam mu no.
/// Nnwom 78:44
Ɔmaa wɔn nsubɔnten dan mogya;wɔantumi annom wɔn nsuten mu nsu.
/// Nnwom 78:45
Ɔmaa nwansenadɔm baa wɔn so bɛhaw wɔnna mpɔtorɔ nso bɛsɛee wɔn asase.
/// Nnwom 78:46
Ɔmaa tɛwtɛw bedii wɔn mfuw so aduanna ɔde wɔn nnɔbae nso maa mmoadabi.
/// Nnwom 78:47
Ɔde mparuwbo sɛee wɔn bobena ɔde sukyerɛmma sɛee wɔn ankye nnua.
/// Nnwom 78:48
Ɔde sukyerɛmma kum wɔn anantwiɔde anyinam kum wɔn nyɛmmoa.
/// Nnwom 78:49
Ohwiee nʼabufuwhyew guu wɔn so,abufuw, anibere ne ɔtan;abɔfo asɛefo kuw no.
/// Nnwom 78:50
Ɔbɔɔ kwan maa nʼabufuw;na wamfa wɔn nkwa ankyɛ wɔn,mmom, ɔde wɔn maa ɔyaredɔm.
/// Nnwom 78:51
Okunkum Misraimfo mmakan nyinaa,Ham ntamadan mu nnipa mu abakan.
/// Nnwom 78:52
Nanso oyii ne nkurɔfo fii mu sɛ nguankuw;odii wɔn anim sɛ nguan wɔ sare no so.
/// Nnwom 78:53
Odii wɔn anim dwoodwoo, enti wɔansuro;nanso wɔn atamfo de, po asorɔkye bu faa wɔn so.
/// Nnwom 78:54
Sɛɛ na ɔyɛ de wɔn baa nʼasase kronkron no ahye so,bepɔw asase a ɔde ne nsa nifa gyee no.
/// Nnwom 78:55
Ɔpam amanaman a wɔwɔ wɔn anim nona ɔkyekyɛɛ wɔn nsase no mu maa wɔn sɛ wɔn agyapade;ɔbɔɔ Israel mmusuakuw no atenase wɔ wɔn afi mu.
/// Nnwom 78:56
Nanso wɔsɔɔ Onyankopɔn hwɛe,na wɔsɔre tiaa Ɔsorosoroni no;na wɔanni ne mmara so.
/// Nnwom 78:57
Wɔyɛɛ sɛ wɔn agyanom, wɔanni nokware na wɔannya gyidi,ahotoso nni wɔn mu na wɔte sɛ agyan a asɛe.
/// Nnwom 78:58
Wɔde wɔn sorɔnsorɔmmea hyɛɛ no abufuwna wɔn ahoni maa ne ninkutwe mu yɛɛ den.
/// Nnwom 78:59
Onyankopɔn tee wɔn nka no, ne bo fuwii;na ɔpoo Israel korakora.
/// Nnwom 78:60
Ogyaw nʼatenae a ɛwɔ Silo no,ntamadan a wasi wɔ nnipa mu no.
/// Nnwom 78:61
Ɔde Apam Adaka a ɛyɛ ne tumi no kɔɔ nnommum mu,nʼanuonyam kɔɔ atamfo nsam.
/// Nnwom 78:62
Ɔde ne nkurɔfo maa afoa;ne bo fuw nʼagyapade yiye.
/// Nnwom 78:63
Ogya hyew wɔn mmerante kum wɔn,na wɔn mmabaa annya ayeforohyia dwom anto;
/// Nnwom 78:64
Wɔn asɔfo wuwuu afoa ano,na wɔn akunafo antumi ansu.
/// Nnwom 78:65
Afei Awurade sɔree sɛnea ofi nna mu no,sɛnea ɔbarima a wabow nsa nyan fi nnahɔɔ mu no.
/// Nnwom 78:66
Ɔbobɔɔ nʼatamfo ma woguan kɔɔ wɔn akyi;ɔhyɛɛ wɔn aniwu afebɔɔ.
/// Nnwom 78:67
Afei ɔpoo Yosef ntamadan no,na wamfa Efraim abusuakuw no nso;
/// Nnwom 78:68
Na mmom, ɔfaa Yuda abusuakuw no,Bepɔw Sion a ɔdɔ no no.
/// Nnwom 78:69
Osii ne kronkronbea te sɛ sorɔnsorɔmmea,te sɛ asase a etim hɔ daa.
/// Nnwom 78:70
Oyii ne somfo Dawid,ɔfrɛɛ no fii nguannan mu;
/// Nnwom 78:71
fii nguan akyi na ɔde no baese ɔmmɛyɛ oguanhwɛfo mma ne nkurɔfo Yakob,mma Israel a wɔyɛ nʼagyapade.
/// Nnwom 78:72
Na Dawid de koma pa hwɛɛ wɔn sona ɔde ne nimdeɛ dii wɔn anim.
