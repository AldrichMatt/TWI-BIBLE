/// Nnwom 63:1
Dwom Dawid dwom. Bere a ɔwɔ Yuda Sare so no na ɔtoe.Wo, Onyankopɔn, ne me NyankopɔnMehwehwɛ wo anibere so;wo ho sukɔm de me kra,me nipadua ani agyina wo,wɔ asase a awo na asade nni mu so,faako a nsu nni.
/// Nnwom 63:2
Mahu wo wɔ Kronkronbea hɔmahu wo tumi ne wʼanuonyam.
/// Nnwom 63:3
Esiane sɛ wʼadɔe di mu sen nkwa ntimʼanofafa bɛhyɛ wo anuonyam.
/// Nnwom 63:4
Sɛ mete ase yi, mɛkamfo wo,na wo din mu na mɛma me nsa so.
/// Nnwom 63:5
Me kra bɛmee sɛnea wadi aduan papa bi;mede anofafa a ɛto dwom beyi wo ayɛ.
/// Nnwom 63:6
Meda me mpa so a, mekae wo.Anadwo dasu mu nyinaa, midwen wo ho.
/// Nnwom 63:7
Efisɛ wone me boafo,wo ntaban ase nwini mu na mɛto dwom.
/// Nnwom 63:8
Me kra bata wo ho;na wo nsa nifa kura me mu.
/// Nnwom 63:9
Wɔn a wɔpɛ me akum me no bɛsɛe;wɔbɛkɔ asase ase tɔnn.
/// Nnwom 63:10
Wɔbɛdan wɔn ama afoana wɔbɛyɛ aduan ama sakraman.
/// Nnwom 63:11
Nanso ɔhene bedi ahurusi wɔ Onyankopɔn mu;wɔn a wɔka ntam wɔ Onyankopɔn din mu nyinaa bɛkamfo no,na wobemua atorofo ano.
