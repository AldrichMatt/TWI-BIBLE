/// Nnwom 97:1
Dwom Awurade di hene, ma asase ani nnye;ma akyirikyiri mpoano ahorow no nsɛpɛw wɔn ho.
/// Nnwom 97:2
Omununkum ne sum kabii atwa no ho ahyia;trenee ne atɛntrenee yɛ nʼahengua no fapem.
/// Nnwom 97:3
Ogya di nʼanimna ɛhyew nʼatamfo wɔ afanan nyinaa.
/// Nnwom 97:4
Nʼanyinam hyerɛn wiase;asase hu na ne ho popo.
/// Nnwom 97:5
Mmepɔw nan sɛ nku wɔ Awurade anim,Awurade a asase nyinaa wɔ no no anim.
/// Nnwom 97:6
Ɔsoro pae mu ka ne trenee kyerɛna aman nyinaa hu nʼanuonyam.
/// Nnwom 97:7
Ahonisomfo nyinaa anim agu ase,wɔn a wɔde abosomhuhuw hoahoa wɔn ho no,anyame nyinaa monsɔre no.
/// Nnwom 97:8
Sion te, na ne ho sɛpɛw nona Yuda nkuraa ani gyeAwurade, esiane wʼatɛntrenee nti.
/// Nnwom 97:9
Wo, Awurade ne Ɔsorosoroni wɔ asase so nyinaa;wɔama wo so pa ara wɔ anyame nyinaa mu.
/// Nnwom 97:10
Ma wɔn a wɔdɔ Awurade no nkyi bɔne,ɔbɔ ne nkurɔfo a wɔyɛ nokwafo no ho banna ogye wɔn fi amumɔyɛfo nsam.
/// Nnwom 97:11
Hann hyerɛn wɔ atreneefo sona anigye ba wɔn a wɔn koma mu tew no so.
/// Nnwom 97:12
Momma mo ani nnye Awurade mu, mo a moyɛ atreneefo,na monkamfo ne din kronkron no.
