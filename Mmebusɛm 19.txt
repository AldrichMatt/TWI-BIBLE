/// Mmebusɛm 19:1
Ohiani a ne nantew ho nni asɛm noye sen ɔkwasea a nʼasɛm mfa kwan mu.
/// Mmebusɛm 19:2
Mmɔdemmɔ a nimdeɛ nka ho no nye,saa ara na ntɛmpɛ a ɛma obi yera kwan nso nye.
/// Mmebusɛm 19:3
Onipa agyimisɛm sɛe nʼabrabɔ,nanso ne koma huru tia Awurade.
/// Mmebusɛm 19:4
Ahonya frɛfrɛ nnamfonom bebree;nanso ohiani adamfo gyaw no hɔ.
/// Mmebusɛm 19:5
Adansekurumni benya nʼakatua,na nea otwa nkontompo remfa ne ho nni.
/// Mmebusɛm 19:6
Nnipa pii pɛ adom fi sodifo nkyɛn,na nea ɔkyɛ ade yɛ obiara adamfo.
/// Mmebusɛm 19:7
Ohiani abusuafo nyinaa po no,na saa ara na ne nnamfonom po no!Mpo ɔhwehwɛ wɔn, pɛ sɛ ɔpa wɔn kyɛw,nanso onhu wɔn baabiara.
/// Mmebusɛm 19:8
Nea onya nyansa no dɔ ne kra;nea ɔpɛ nhumu no nya nkɔso.
/// Mmebusɛm 19:9
Adansekurumni benya asotwe,na nea otwa nkontompo no bɛyera.
/// Mmebusɛm 19:10
Ɛmfata sɛ ɔkwasea bedi taamu,anaasɛ akoa bedi mmapɔmma so!
/// Mmebusɛm 19:11
Onipa nyansa ma no ntoboase;ɛyɛ anuonyam ma obi sɛ obebu nʼani gu mfomso bi so.
/// Mmebusɛm 19:12
Ɔhene abufuw te sɛ gyata mmubomu,na nʼadom te sɛ sare so bosu.
/// Mmebusɛm 19:13
Ɔba kwasea yɛ nʼagya ɔsɛe,ɔyere tɔkwapɛfo te sɛ ɔdan a ne nwini to ntwa da.
/// Mmebusɛm 19:14
Afi ne ahonyade yɛ agyapade a efi awofo,na ɔyere nimdefo fi Awurade.
/// Mmebusɛm 19:15
Akwadworɔ de nnahɔɔ ba,na ɔkɔm de ɔkwadwofo.
/// Mmebusɛm 19:16
Nea odi nkyerɛkyerɛ so no bɔ ne nkwa ho ban,na nea ogyaagyaa ne ho no bewu.
/// Mmebusɛm 19:17
Nea ɔyɛ adɔe ma ohiani no yɛ de fɛm Awurade,na obetua no nea ɔyɛ no so ka.
/// Mmebusɛm 19:18
Teɛ wo ba, na ɛno mu na anidaso wɔ,na nyɛ wɔn a wɔde no kɔ owu mu no mu baako.
/// Mmebusɛm 19:19
Ɛsɛ sɛ onipa a ne koma haw no no nya so asotwe;sɛ woka ma no a, wobɛyɛ bio.
/// Mmebusɛm 19:20
Tie afotu na gye nkyerɛkyerɛ to mu,na awiei no, wubehu nyansa.
/// Mmebusɛm 19:21
Nhyehyɛe bebree wɔ onipa koma mu,nanso nea Awurade pɛ no na ɛba mu.
/// Mmebusɛm 19:22
Nea onipa pɛ ne nokware dɔ;eye sɛ wobɛyɛ ohiani sen sɛ wobɛyɛ ɔtorofo.
/// Mmebusɛm 19:23
Awurade suro kɔ nkwa mu;na onipa de abotɔyam home a ɔhaw bi nni mu.
/// Mmebusɛm 19:24
Ɔkwadwofo de ne nsa si aduan mu,na ɛyɛ no anihaw sɛ obeyi akɔ nʼano.
/// Mmebusɛm 19:25
Twa ɔfɛwdifo mmaa, na atetekwaa bɛfa adwene;ka nea ɔwɔ nhumu anim, na obenya nimdeɛ.
/// Mmebusɛm 19:26
Nea ɔbɔ nʼagya korɔn na ɔpam ne na noyɛ ɔba a ɔde aniwu ne animguase ba.
/// Mmebusɛm 19:27
Me ba, sɛ wugyae nkyerɛkyerɛ tie a,wobɛman afi nimdeɛ nsɛm ho.
/// Mmebusɛm 19:28
Adansekurumni di atɛntrenee ho fɛw;na omumɔyɛfo ano mene bɔne.
/// Mmebusɛm 19:29
Wɔasiesie asotwe ama fɛwdifo,ne mmaabɔ ama nkwaseafo akyi.
