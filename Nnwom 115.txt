/// Nnwom 115:1
Dwom Ɛnyɛ yɛn, Awurade, ɛnyɛ yɛn,na wo din na anuonyam nka,wʼadɔe ne wo nokwaredi nti.
/// Nnwom 115:2
Adɛn nti na aman no bisa se,“Wɔn Nyankopɔn wɔ he?”
/// Nnwom 115:3
Yɛn Nyankopɔn wɔ ɔsoro;nea ɔpɛ biara na ɔyɛ.
/// Nnwom 115:4
Nanso wɔn ahoni yɛ dwetɛ ne sikakɔkɔɔ awɔde onipa nsa na ayɛ.
/// Nnwom 115:5
Wɔwɔ ano, nanso wontumi nkasa;wɔwɔ ani, nanso wonhu ade.
/// Nnwom 115:6
Wɔwɔ aso, nanso wɔnte asɛm;wɔwɔ hwene, nanso wɔnte hua.
/// Nnwom 115:7
Wɔwɔ nsa, nanso wɔnte nka;wɔwɔ anan, nanso wɔnnantew.Wontumi mma nnyigyei bi mfi wɔn mene mu.
/// Nnwom 115:8
Wɔn a wɔyɛɛ ahoni no bɛyɛ sɛ wɔn ara,saa ara na wɔn a wɔde wɔn ho to wɔn so no bɛyɛ.
/// Nnwom 115:9
Mo Israelfo nyinaa, momfa mo ho nto Awurade so,ɔyɛ mo boafo ne kyɛm.
/// Nnwom 115:10
Ao Aaronfi, momfa mo ho nto Awurade so,ɔyɛ mo boafo ne kyɛm.
/// Nnwom 115:11
Mo a musuro no, momfa mo ho nto Awurade so,ɔyɛ mo boafo ne kyɛm.
/// Nnwom 115:12
Awurade kae yɛn na obehyira yɛn:Obehyira Israelfi,obehyira Aaronfi
/// Nnwom 115:13
Obehyira wɔn a wosuro Awurade,nketewa ne akɛse nyinaa.
/// Nnwom 115:14
Awurade mma wʼase nnɔ,wo ne wo mma.
/// Nnwom 115:15
Awurade nhyira wo,ɔsoro ne asase Yɛfo no.
/// Nnwom 115:16
Ɔsorosoro tɔnn yɛ Awurade de,nanso asase de, ɔde ama onipa.
/// Nnwom 115:17
Ɛnyɛ awufo na wɔkamfo Awuradewɔn a wɔkɔ fam dinn no.
/// Nnwom 115:18
Yɛn na yɛma Awurade sonnɛ ne daa nyinaa.Monkamfo Awurade.
