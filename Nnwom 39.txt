/// Nnwom 39:1
Dwom Dawid dwom.Mekae se, “Mɛhwɛ mʼakwan yiyena mamfa me tɛkrɛma anyɛ bɔne;mɛto mʼano nnarekabere a amumɔyɛfo bɛn me yi.
/// Nnwom 39:2
Enti meyɛɛ komma manka asɛm papa biara mponanso mʼapinisi mu yɛɛ den.
/// Nnwom 39:3
Me koma ho guan no wɔ me mu.Midwinnwen no, ogya dɛwee;afei mede me tɛkrɛma kasae se:
/// Nnwom 39:4
“Awurade, ma minhu me nkwa awieine me nna dodow;ma minhu sɛnea me nkwa si twa mu ntɛm so.
/// Nnwom 39:5
Woayɛ me nna sɛ nsateaa baako pɛ;na me mfe dodow nyɛ hwee wɔ wʼani so.Onipa nkwa yɛ ɔhome bi kɛkɛ.
/// Nnwom 39:6
Onipa redi akɔneaba nyinaa no, ɔte sɛ sunsuma bi kwa;ɔhaw ne ho nanso ɔyɛ kwa;ɔboa ahonya ano na onnim nea ɛbɛyɛ ne de.
/// Nnwom 39:7
“Afei Awurade, dɛn na merehwehwɛ?Mʼanidaso wɔ wo mu.
/// Nnwom 39:8
Gye me fi me bɔne nyinaa mu;mma mennyɛ nkwaseafo aserewde.
/// Nnwom 39:9
Meyɛɛ komm, na mammue mʼano,efisɛ wo na woayɛ eyi.
/// Nnwom 39:10
Yi wʼasotwe fi me so;wo nsa ano amanehunu amene me.
/// Nnwom 39:11
Woka nnipa anim, na wotwe wɔn aso wɔ wɔn bɔne ho;wosɛe wɔn ahonya te sɛ nwewee;onipa biara yɛ ɔhome kɛkɛ.
/// Nnwom 39:12
“Awurade, tie me mpaebɔ,tie me sufrɛ;nsiw wʼaso wɔ me su ho.Me ne wo te hɔ sɛ ɔnanani,sɛnea na mʼagyanom nyinaa te no.
/// Nnwom 39:13
Yi wʼani fi me so na manya nkwa bio,ansa na mafi ha a mente ase bio.”
