/// 4 Mose 1:1
NnipakanAwurade kasa kyerɛɛ Mose wɔ Ahyiae Ntamadan a ɛwɔ Sinai nweatam so. Eyi sii wɔ mfe abien a Israelfo fii Misraim no akyi, ɔsram a ɛto so abien no da a edi kan. Ɔkae se: 
/// 4 Mose 1:2
“Gyina Israelfo no mmusuakuw ne wɔn mmusua so kan wɔn nyinaa. Kyerɛw ɔbarima biara din. 
/// 4 Mose 1:3
Wo ne Aaron na mobɛkan mmarima a wɔadi mfe aduonu no ne nea ɛboro saa a wotumi kɔ ɔsa. 
/// 4 Mose 1:4
Ɔbarima a ofi abusuakuw biara mu a ɔyɛ ntuanoni na ɛsɛ sɛ ɔboa mo.
/// 4 Mose 1:5
“Mmarima a wɔbɛboa mo no din ni:“Ruben abusuakuw no ntuanoni ne Sedeur babarima Elisur;
/// 4 Mose 1:6
Simeon abusuakuw no ntuanoni ne Surisadai babarima Selumiel;
/// 4 Mose 1:7
Yuda abusuakuw no ntuanoni ne Aminadab babarima Nahson;
/// 4 Mose 1:8
Isakar abusuakuw no ntuanoni ne Suar babarima Netanel;
/// 4 Mose 1:9
Sebulon abusuakuw no ntuanoni ne Helon babarima Eliab;
/// 4 Mose 1:10
Yosef mmabarima no:Efraim abusuakuw no ntuanoni ne Amihud babarima Elisama;Manase abusuakuw no ntuanoni ne Pedahsur babarima Gamaliel;
/// 4 Mose 1:11
Benyamin abusuakuw ntuanoni ne Gideoni babarima Abidan;
/// 4 Mose 1:12
Dan abusuakuw ntuanoni ne Amisadai babarima Ahieser;
/// 4 Mose 1:13
Aser abusuakuw ntuanoni ne Okran babarima Pagiel;
/// 4 Mose 1:14
Gad abusuakuw ntuanoni ne Deguel babarima Eliasaf;
/// 4 Mose 1:15
Naftali abusuakuw ntuanoni ne Enan babarima Ahira.”
/// 4 Mose 1:16
Eyinom ne mmarima a woyii wɔn fii nnipa no mu, a wɔyɛ wɔn agyanom mmusua no ntuanofo.
/// 4 Mose 1:17
Mose ne Aaron faa saa nnipa a wɔabobɔ wɔn din yi, 
/// 4 Mose 1:18
na da a edi kan wɔ ɔsram a ɛto so abien no mu no, wɔfrɛɛ ɔmanfo no nyinaa. Nnipa no nam wɔn mmusuakuw ne wɔn mmusua so kyerɛɛ wɔn anato na wɔkyerɛw mmarima a wɔadi mfe aduonu ne nea ɛboro saa no din mmaako mmaako, 
/// 4 Mose 1:19
sɛnea Awurade hyɛɛ Mose no. Enti ɔkan wɔn wɔ Sinai sare so.
/// 4 Mose 1:20
Ruben a ɔyɛ Israel abakan asefo:Wɔkyerɛw mmarima a wɔadi mfe aduonu ne nea ɛboro saa a wotumi kɔ ɔsa no, wɔkyerɛw wɔn din mmaako mmaako sɛnea wɔn mmusua te. 
/// 4 Mose 1:21
Nnipa dodow a wofi Ruben abusuakuw no mu no yɛ mpem aduanan asia ne ahannum (,).
/// 4 Mose 1:22
Simeon asefo:Mmarima a wɔadi mfe aduonu ne nea ɛboro saa a wobetumi akɔ ɔsa no, wɔkyerɛw wɔn din mmaako mmaako sɛnea wɔn mmusua te. 
/// 4 Mose 1:23
Nnipa dodow a wofi Simeon abusuakuw no mu no yɛ mpem aduonum akron ne ahaasa (,).
/// 4 Mose 1:24
Gad asefo:Wɔkyerɛw mmarima a wɔadi mfe aduonu ne nea ɛboro saa a wobetumi akɔ ɔsa no din sɛnea wɔn mmusua te. 
/// 4 Mose 1:25
Nnipa dodow a wofi Gad abusuakuw no mu no yɛ mpem aduanan anum ahansia ne aduonum (,).
/// 4 Mose 1:26
Yuda asefo:Wɔkyerɛw mmarima a wɔadi mfe aduonu ne nea ɛboro saa a wobetumi akɔ ɔsa no din sɛnea wɔn mmusua te. 
/// 4 Mose 1:27
Nnipa dodow a wofi Yuda abusuakuw no mu no yɛ mpem aduɔson anan ne ahansia (,).
/// 4 Mose 1:28
Isakar asefo:Wɔkyerɛw mmarima a wɔadi mfe aduonu ne nea ɛboro saa a wobetumi akɔ ɔsa no din sɛnea wɔn mmusua te. 
/// 4 Mose 1:29
Nnipa dodow a wofi Isakar abusuakuw no mu no yɛ mpem aduonum anan ne ahannan (,).
/// 4 Mose 1:30
Sebulon asefo:Wɔkyerɛw mmarima a wɔadi mfe aduonu ne nea ɛboro saa a wobetumi akɔ ɔsa no din sɛnea wɔn mmusua te. 
/// 4 Mose 1:31
Nnipa dodow a wofi Sebulon abusuakuw no mu no yɛ mpem aduonum ason ne ahannan (,).
/// 4 Mose 1:32
Yosef mmabarima no:Efraim asefo:Wɔkyerɛw mmarima a wɔadi mfe aduonu ne nea ɛboro saa a wobetumi akɔ ɔsa no din sɛnea wɔn mmusua te. 
/// 4 Mose 1:33
Nnipa dodow a wofi Efraim abusuakuw no mu no yɛ mpem aduanan ne ahannum (,).
/// 4 Mose 1:34
Manase asefo:Wɔkyerɛw mmarima a wɔadi mfe aduonu ne nea ɛboro saa a wobetumi akɔ ɔsa no din sɛnea wɔn mmusua te. 
/// 4 Mose 1:35
Nnipa dodow a wofi Manase abusuakuw no mu no yɛ mpem aduasa abien ne ahannu (,).
/// 4 Mose 1:36
Benyamin asefo:Wɔkyerɛw mmarima a wɔadi mfe aduonu ne nea ɛboro saa a wobetumi akɔ ɔsa no din sɛnea wɔn mmusua te. 
/// 4 Mose 1:37
Nnipa dodow a wofi Benyamin abusuakuw no mu no yɛ mpem aduasa anum ne ahannan (,).
/// 4 Mose 1:38
Dan asefo:Wɔkyerɛw mmarima a wɔadi mfe aduonu ne nea ɛboro saa a wobetumi akɔ ɔsa no din sɛnea wɔn mmusua te. 
/// 4 Mose 1:39
Nnipa dodow a wofi Dan abusuakuw no mu no yɛ mpem aduosia abien ne ahanson (,).
/// 4 Mose 1:40
Aser asefo:Wɔkyerɛw mmarima a wɔadi mfe aduonu ne nea ɛboro saa a wobetumi akɔ ɔsa no din sɛnea wɔn mmusua te. 
/// 4 Mose 1:41
Nnipa dodow a wofi Aser abusuakuw no mu no yɛ mpem aduanan baako ne ahannum (,).
/// 4 Mose 1:42
Naftali asefo:Wɔkyerɛw mmarima a wɔadi mfe aduonu ne nea ɛboro saa a wobetumi akɔ ɔsa no din sɛnea wɔn mmusua te. 
/// 4 Mose 1:43
Nnipa dodow a wofi Naftali abusuakuw no mu no yɛ mpem aduonum abiɛsa ne ahannan (,).
/// 4 Mose 1:44
Eyinom ne mmarima a Mose ne Aaron ne Israel mmusuakuw dumien no ntuanofo kan wɔn. 
/// 4 Mose 1:45
Israelfo a na wɔadi mfe aduonu anaa nea ɛboro saa no a wobetumi adɔm Israel asraafodɔm no nso, wogyinaa wɔn mmusua so kan wɔn. 
/// 4 Mose 1:46
Na wɔn nyinaa dodow yɛ mpem ahansia ne abiɛsa ne ahannum aduonum (,).
/// 4 Mose 1:47
Mmusua a wɔwɔ Lewi abusuakuw no de, wɔankan wɔn anka wɔn a aka no ho. 
/// 4 Mose 1:48
Na Awurade aka akyerɛ Mose se, 
/// 4 Mose 1:49
“Nkan Lewifo abusuakuw no, na mfa wɔn nka Israelfo a wɔaka no ho. 
/// 4 Mose 1:50
Fa Ahyiae Ntamadan no ho dwumadi hyɛ Lewifo no nsa. Wɔnhwɛ nneɛma a wɔde asiesie mu ne nea ɛkeka ho nyinaa so. Wɔn na wɔbɛsoa Ahyiae Ntamadan no ne mu nneɛma, wɔbɛhwɛ so na wɔatenatena ho. 
/// 4 Mose 1:51
Bere biara a ɛsɛ sɛ wotu Ahyiae Ntamadan no, Lewifo no na ɛsɛ sɛ wotutu, na baabiara a wɔde besi no, wɔn na wɔbɛyɛ. Onipa foforo biara a ɔbɛbɛn ho no, wobekum no. 
/// 4 Mose 1:52
Israel abusuakuw biara benya ne tenabea ne ne frankaa. 
/// 4 Mose 1:53
Lewifo no besisi wɔn ntamadan atwa Ahyiae Ntamadan no ho ahyia, sɛnea ɛbɛyɛ a Onyankopɔn abufuwhyew remma Israelfo no so. Lewifo no na wɔbɛhwɛ Ahyiae Ntamadan no so.”
/// 4 Mose 1:54
Israelfo no yɛɛ eyinom nyinaa sɛnea Awurade hyɛɛ Mose no.
