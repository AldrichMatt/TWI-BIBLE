/// Hiob 8:1
Bildad Asɛnka A Edi KanNa Suhini Bildad buae se:
/// Hiob 8:2
“Wobɛkɔ so aka saa nsɛm yi akosi da bɛn?Wo nsɛm yɛ mframa huhuw.
/// Hiob 8:3
Onyankopɔn kyea atɛntrenee ana?Otumfo kyea nea ɛteɛ ana?
/// Hiob 8:4
Bere a wo mma yɛɛ bɔne tiaa no no,ogyaw wɔn maa wɔn bɔne so akatua.
/// Hiob 8:5
Nanso sɛ wode wʼani bɛto Onyankopɔn sona woabɔ Otumfo no mpae,
/// Hiob 8:6
sɛ woyɛ kronkron, na woteɛ a,wo nti, ɔbɛma ne ho so mpremprenna wama wo asi wo dedaw mu.
/// Hiob 8:7
Wo mfiase bɛyɛ nkakrankakrana daakye woanya ama abu so.
/// Hiob 8:8
“Bisa awo ntoatoaso a atwa mu no,na hwehwɛ nea wɔn agyanom hui,
/// Hiob 8:9
na wɔwoo yɛn nkyɛe na yennim hwee,yɛn nna wɔ asase yi so te sɛ sunsuma.
/// Hiob 8:10
Wɔrenkyerɛkyerɛ wo na wɔrenka nkyerɛ wo ana?Wɔremfi wɔn ntease mu nka nsɛm bi ana?
/// Hiob 8:11
So paparɔso betumi anyin akɔ soro wɔ baabi a ɛnyɛ ɔwora?Demmire betumi afifi baabi a nsu nni ana?
/// Hiob 8:12
Bere a ɛrenyin a wontwae no,ɛhyew ntɛm so sen sare.
/// Hiob 8:13
Saa na wɔn a wɔn werɛ fi Onyankopɔn no awiei te;saa ara na wɔn a wonni nyamesu no anidaso nkosi hwee.
/// Hiob 8:14
Biribiara a nʼani da so no nni ahoɔden;nea ɔde ne ho to so no yɛ ananse ntontan.
/// Hiob 8:15
Otweri ne ntontan, nanso ɛtetew;oso mu dennen, nanso ɛnyɛ yie.
/// Hiob 8:16
Ɔte sɛ afifide a wogugu so nsu yiye a esi owia mu,ɛtrɛtrɛw ne mman mu wɔ turo no so;
/// Hiob 8:17
Ne ntin nyin fa abotan ho,na ɛhwehwɛ ɔkwan kɔ abo mu.
/// Hiob 8:18
Nanso sɛ wotu fi ne sibea a,saa beae no nnim no bio na ɛka se, ‘Minhuu wo da.’
/// Hiob 8:19
Ampa ara ne nkwa twa mu,na afifide foforo nyin asase no so.
/// Hiob 8:20
“Ampa ara Onyankopɔn mpo onipa a ne ho nni asɛmna ɔnhyɛ amumɔyɛfo nsa mu den.
/// Hiob 8:21
Ɔbɛma woaserew bio,na wode ahosɛpɛw ateɛteɛ mu.
/// Hiob 8:22
Wɔde aniwu befura wɔn a wɔtan wo,na amumɔyɛfo ntamadan bɛsɛe.”
