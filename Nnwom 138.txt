/// Nnwom 138:1
Dwom Dawid de.Awurade, mede me koma nyinaa ayi wo ayɛ;mɛto wʼayeyi dwom wɔ “anyame” no anim.
/// Nnwom 138:2
Mede mʼani bɛkyerɛ wʼasɔredan kronkron no, akotow wona makamfo wo dinwɔ wʼadɔe a enni huammɔ ne wo nokwaredi nti,efisɛ woama wʼahyɛde no so yiye;ama asen wo titiriwyɛ.
/// Nnwom 138:3
Bere a misu frɛɛ wo no, wugyee me so;woma minyaa akokoduru ne nnamyɛ.
/// Nnwom 138:4
Awurade, sɛ ahemfo a wɔwɔ wiase nyinaa te nea woahyɛ no a,ma wɔnkamfo wo.
/// Nnwom 138:5
Ma wɔnto Awurade akwan ho nnwom,na Awurade anuonyam yɛ kɛse.
/// Nnwom 138:6
Ɛwɔ mu sɛ Awurade wɔ ɔsorosoro de, nanso ɔhwɛ mmɔborɔfo,na ahantanfo de, ohu wɔn wɔ akyirikyiri.
/// Nnwom 138:7
Ɛwɔ mu sɛ menam ɔhaw mu de,nanso wobɔ me nkwa ho ban;woteɛ wo nsa wɔ mʼatamfo abufuw so,na wode wo nsa nifa gye me nkwa.
/// Nnwom 138:8
Awurade bɛma nea wahyehyɛ ama me no aba mu;Awurade, wʼadɔe wɔ hɔ daa,nnyaa wo nsa ano nnwuma akyidi.
