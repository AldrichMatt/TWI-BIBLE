/// 1 Timoteo 2:1
Mpaebɔ Ho AkwankyerɛMʼafotu ne sɛ, nea edi kan no mehyɛ mo sɛ monsrɛ, mommɔ mpae, mummisa na monna Onyankopɔn ase mma nnipa nyinaa; 
/// 1 Timoteo 2:2
monyɛ saa ara mma ahemfo ne wɔn a tumi hyɛ wɔn nsa nyinaa na yɛatumi atena ase asomdwoe mu wɔ onyamesom ne suban pa mu. 
/// 1 Timoteo 2:3
Eyi ye, na ɛsɔ Onyankopɔn a ɔyɛ Agyenkwa a 
/// 1 Timoteo 2:4
ɔpɛ sɛ wogye nnipa nyinaa nkwa na wohu nokware no ani. 
/// 1 Timoteo 2:5
Onyankopɔn baako ne ntamgyinafo baako a ɔka Onyankopɔn ne nnipa bɔ mu no, ɔno ne Kristo Yesu no. 
/// 1 Timoteo 2:6
Ɔno na ɔde ne ho bɔɔ afɔre gyee nnipa nyinaa nkwa no. Eyi yɛ adansedi a ɛbaa bere a ɛsɛ mu sɛ Onyankopɔn pɛ sɛ wogye nnipa nyinaa nkwa. 
/// 1 Timoteo 2:7
Ɛno nti na wɔsomaa me sɛ ɔsomafo ne amanamanmufo kyerɛkyerɛfo sɛ minni gyidi ne nokware no ho adanse. Merenni atoro, mereka nokware!
/// 1 Timoteo 2:8
Mehwehwɛ sɛ nnipa a wɔwɔ mmaa nyinaa ma wɔn nsa a ɛho tew so, nea abufuw ne akyinnye nni mu, na wɔbɔ mpae. 
/// 1 Timoteo 2:9
Afei mehwehwɛ sɛ mmea brɛ wɔn ho ase na wɔfa ɔkwan a ɛfata so siesie wɔn ho. Wɔnyɛ wɔn ti sɛ mmea ahobrɛasefo; wɔmmfa sika anaa nwinne anaa ntade a ne bo yɛ den nsiesie wɔn ho. 
/// 1 Timoteo 2:10
Na mmom ɛsɛ sɛ wɔda adwuma pa a ɛfata mmea sɛ mmea a wɔyɛ nyamesomfo no adi.
/// 1 Timoteo 2:11
Ɛsɛ sɛ mmea de kommyɛ ne ahobrɛase sua ade. 
/// 1 Timoteo 2:12
Memma mmea ho kwan sɛ wɔnkyerɛkyerɛ anaasɛ wonnya mmarima so tumi. Ɛsɛ sɛ wɔyɛ komm. 
/// 1 Timoteo 2:13
Efisɛ wɔbɔɔ Adam ansa na wɔrebɔ Hawa. 
/// 1 Timoteo 2:14
Na ɛnyɛ Adam na wɔdaadaa no. Ɔbea no na wɔdaadaa no ma ɛnam so ma obuu Onyankopɔn mmara so. 
/// 1 Timoteo 2:15
Na sɛ ɔbea tena ase gyidi, ɔdɔ, kronkronyɛ ne ahobrɛase mu a ɔbɛwo asomdwoe mu.
