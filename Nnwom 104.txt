/// Nnwom 104:1
Dwom Me kra, kamfo Awurade!Awurade me Nyankopɔn, woyɛ ɔkɛse!Wɔafura wo tumi ne anuonyam.
/// Nnwom 104:2
Ɔde hann akata ne ho sɛ atade;ɔtrɛw ɔsoro mu te sɛ ntamadan,
/// Nnwom 104:3
na ɔde ne mpia mu mpuran sisi nsu so.Ɔde omununkum yɛ ne teaseɛnamna ɔde nantew mframa ntaban so.
/// Nnwom 104:4
Ɔsoma nʼabɔfo sɛ mframa,na ɔsoma nʼasomfo sɛ ogyaframa.
/// Nnwom 104:5
Ɔde asase asi ne fapem sona ɛrenhinhim da.
/// Nnwom 104:6
Wode bun kataa so sɛ atadena nsu gyinaa mmepɔw no so.
/// Nnwom 104:7
Nanso wʼanimka maa nsu no guanee,wʼaprannaa nnyigyei maa woguanee;
/// Nnwom 104:8
Wɔsen faa mmepɔw so,kɔɔ aku mu tɔnn,koguu faako a wode ama wɔn no.
/// Nnwom 104:9
Wotoo ɔhye a wɔrentumi ntra;na wɔammɛkata asase so bio.
/// Nnwom 104:10
Ɔma nsuwa sen fa abon mu,ɛsen fa mmepɔw ntam.
/// Nnwom 104:11
Wɔma wuram mmoa nyinaa nsu nom;atorɔm de kum wɔn sukɔm.
/// Nnwom 104:12
Wim nnomaa nwen wɔn berebuw wɔ nsu no ho;na wɔto nnwom wɔ nnua no mman so.
/// Nnwom 104:13
Ofi ne soro mpia mu tɔ nsu gugu mmepɔw so;ne nnwuma so aba mee asase.
/// Nnwom 104:14
Ɔma sare fifi ma anantwi,na ɔbɔɔ nnua maa onipa sɛ onnuana ɛmma aduan mfi asase mu:
/// Nnwom 104:15
nsa a ɛma onipa koma tɔ ne yam,ngo a ɛma onipa anim tɔ so,ne aduan a ekura onipa koma.
/// Nnwom 104:16
Wogugu Awurade nnua no so yiye,Lebanon sida a oduae no.
/// Nnwom 104:17
Ɛsow na nnomaa yɛ wɔn mmerebuw,na asukɔnkɔn nso yɛ nʼatenae wɔ ɔpepaw nnua no mu.
/// Nnwom 104:18
Mmepɔw atenten no yɛ wuram mmirekyi de;na abotan yɛ guankɔbea ma ewi.
/// Nnwom 104:19
Ɔsram kyerɛ bere nkyekyɛmu,na owia nim bere a ɔkɔtɔ.
/// Nnwom 104:20
Wode sum ba ma ɛyɛ adesaena kwae mu mmoa nyinaa kɔ ahayɛ.
/// Nnwom 104:21
Gyata bobɔ mu pɛ wɔn hanam,wɔhwehwɛ wɔn aduan fi Onyankopɔn hɔ.
/// Nnwom 104:22
Owia pue ma wɔsan wɔn akyi;wɔsan kɔdeda wɔn atu mu.
/// Nnwom 104:23
Afei, onipa kɔ nʼadwuma sokɔyɛ adwuma ara kosi anwummere.
/// Nnwom 104:24
Awurade, wo nnwuma dɔɔso!Nyansa mu na woyɛɛ ne nyinaa;wʼabɔde ahyɛ asase so ma.
/// Nnwom 104:25
Po na ɛda hɔ tɛtrɛɛ tamaa yi,a abɔde bebree a enni ano;akɛse ne nketewa ahyɛ no ma.
/// Nnwom 104:26
So na ahyɛn di akɔneaba,na ɔdɛnkyɛmmirampɔn a woyɛɛ no di agoru.
/// Nnwom 104:27
Wɔn nyinaa hwɛ wo kwansɛ wobɛma wɔn wɔn aduan wɔ bere a ɛsɛ mu.
/// Nnwom 104:28
Wode ma wɔn a, wɔtase;wubue wo nsam a nnepa mee wɔn.
/// Nnwom 104:29
Wode wʼanim hintaw wɔn a,wɔbɔ hu;sɛ wugye wɔn home a,wowuwu na wɔsan kɔ mfutuma mu.
/// Nnwom 104:30
Sɛ wode wo Honhom no ma wɔn ana wɔabɔ wɔn,na woyɛ asase ani foforo.
/// Nnwom 104:31
Ma Awurade anuonyam ntena hɔ daa;ma Awurade ani nnye ne nnwuma ho,
/// Nnwom 104:32
nea ɔhwɛ asase na ɛwosow,na ɔde ne nsa ka mmepɔw a wusiw fi mu ba.
/// Nnwom 104:33
Mɛto dwom ama Awurade me nkwa nna nyinaa;sɛ mete ase yi, mɛto ayeyi dwom ama me Nyankopɔn.
/// Nnwom 104:34
Ɔmma me mpaebɔ nsɔ nʼanibere a meregye mʼani wɔ Awurade mu yi.
/// Nnwom 104:35
Ma nnebɔneyɛfo nyera wɔ asase so;na amumɔyɛfo ase nhyew.Me kra, kamfo Awurade.Kamfo Awurade.
