/// Hiob 13:1
“Mʼani ahu eyinom nyinaa,mʼaso ate, na ate ase.
/// Hiob 13:2
Nea wunim no, me nso minim;wonyɛ abomfiaa mma me.
/// Hiob 13:3
Nanso mepɛ sɛ mekasa kyerɛ Otumfo nona mekyerɛkyerɛ mʼasɛm mu kyerɛ Onyankopɔn.
/// Hiob 13:4
Mode atoro mmom na asra me ho;mo nyinaa moyɛ ayaresafo a munsi hwee!
/// Hiob 13:5
Sɛ mobɛyɛ komm koraa aɛno na ɛbɛyɛ nyansa ama mo!
/// Hiob 13:6
Afei muntie mʼano asɛm;muntie mʼanoyi.
/// Hiob 13:7
Mobɛka amumɔyɛsɛm ama Onyankopɔn ana?Mobɛka nnaadaasɛm ama no ana?
/// Hiob 13:8
Mobɛkyea mo aso ama no?Mobɛka Onyankopɔn asɛm ama no ana?
/// Hiob 13:9
Sɛ ɔhwehwɛ mo mu a, ebesi mo yiye ana?Mubetumi adaadaa no sɛnea modaadaa nnipa no ana?
/// Hiob 13:10
Sɛ mokyeaa mo aso wɔ kokoa mu a,sɛnea ɛte biara, ɔbɛka mo anim
/// Hiob 13:11
Nʼanuonyam mmɔ mo hu ana?Ne ho suro ntɔ mo so ana?
/// Hiob 13:12
Mo kasatɔmmɛ yɛ mmɛbu a ɛte sɛ nsõ;mo anoyi yɛ dɔte twann anoyi.
/// Hiob 13:13
“Monyɛ komm mma menkasa;na nea ɛbɛyɛ me biara mmra me so.
/// Hiob 13:14
Adɛn nti na mede me ho to amane muna mede me nkwa to me nsam?
/// Hiob 13:15
Ɛwɔ mu sɛ okum me de, nanso ne so na mʼani bɛda;ampa ara medi mʼakwan ho adanse wɔ nʼanim.
/// Hiob 13:16
Nokware, eyi na ɛbɛyɛ me nkwagye,efisɛ nea onsuro Onyankopɔn no rentumi nkɔ nʼanim!
/// Hiob 13:17
Muntie me nsɛm yi yiye;monyɛ aso mma nea meka.
/// Hiob 13:18
Afei a masiesie me nkurobɔ yi,minim sɛ medi bem.
/// Hiob 13:19
Obi betumi abɔ me kwaadu ana?Sɛ ɛte saa de a, anka mɛyɛ komm na mawu.
/// Hiob 13:20
“Onyankopɔn, yɛ saa nneɛma abien yi pɛ ma me,na afei meremfa me ho nhintaw wo:
/// Hiob 13:21
Yi wo nsa fi me so kɔ akyirikyiri,na gyae wo ho hu a wode hunahuna me no.
/// Hiob 13:22
Ɛno de, samena me na mɛba,anaa ma menkasa na bua me.
/// Hiob 13:23
Mfomso ne bɔne dodow ahe na mayɛ?Kyerɛ me me mfomso ne me bɔne.
/// Hiob 13:24
Adɛn nti na wode wʼanim asie mena wudwen sɛ meyɛ wo tamfo?
/// Hiob 13:25
Wobɛyɛ ahaban a mframa rebɔ no ayayade ana?Wobɛtaa ntɛtɛ a awo ana?
/// Hiob 13:26
Wokyerɛw sobo a ɛyɛ yaw tia me,na woka me mmabunmmere mu bɔne nyinaa gu me so.
/// Hiob 13:27
Wode nkyehama gu mʼanan;wohwɛ mʼanammɔnkwan nyinaa so yiyena wode agyiraehyɛde ayeyɛ mʼanammɔn mu.
/// Hiob 13:28
“Enti onipa nkwa sa te sɛ ade a aporɔw,te sɛ atade a nwewee adi.
