/// Nnwom 21:1
Dwom Dawid dwom.Awurade, ɔhene di anigye wɔ wʼahoɔden mu.Nʼani gye mmoroso wɔ nkonimdi a woma no nti!
/// Nnwom 21:2
Woama no nea ne koma pɛ;woamfa nʼabisade ankame no.
/// Nnwom 21:3
Wode nhyira a edi mu hyiaa nona wode sikakɔkɔɔ ankasa ahenkyɛw hyɛɛ no.
/// Nnwom 21:4
Obisaa wo hɔ nkwa, na wode maa no,nna tenten a enni awiei.
/// Nnwom 21:5
Nkonimdi a woma no nti, nʼanuonyam so;wode kɛseyɛ ne nidi adom no.
/// Nnwom 21:6
Ampa ara, woama no nhyira a ɛnsa dana woama no ahosɛpɛw wɔ wʼanim anigye mu.
/// Nnwom 21:7
Ɔhene no de ne ho to Awurade so;Ɔsorosoroni no nokware dɔ no nti,ɔrenhinhim.
/// Nnwom 21:8
Wo nsa bɛka wʼatamfo nyinaa;wo nsa nifa beso wɔn a wokyi wo no mu.
/// Nnwom 21:9
Bere a wubeyi wo ho adi nowobɛyɛ wɔn sɛ fononoo a mu adɔ.Awurade fi nʼabufuwhyew mu bɛmene wɔn,na ne gya no ahyew wɔn.
/// Nnwom 21:10
Wobɛtɔre wɔn ase wɔ asase so,na wɔn asefo afi adesamma mu.
/// Nnwom 21:11
Ɛwɔ mu sɛ wɔbɔ pɔw tia wona wɔyɛ nhyehyɛe bɔne, nanso wɔrenni nkonim;
/// Nnwom 21:12
efisɛ wobɛma wɔasan wɔn akyibere a woatwe bɛmma akyerɛ wɔn so no.
/// Nnwom 21:13
Yɛma wo so, Awurade, wɔ wʼahoɔden mu;yɛbɛto nnwom na yɛakamfo wo kɛseyɛ.
