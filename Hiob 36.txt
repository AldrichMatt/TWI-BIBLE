/// Hiob 36:1
Elihu toaa ne kasa so se,
/// Hiob 36:2
“Montɔ mo bo ase kakra mma me, na mɛkyerɛ mo sɛaka bebree a ɛsɛ sɛ yɛka ma Onyankopɔn.
/// Hiob 36:3
Minya me nimdeɛ fi akyirikyiri;mɛka se me Yɛfo bu atɛntrenee.
/// Hiob 36:4
Munnye nto mu sɛ me nsɛm yɛ nokware turodoo;na meyɛ obi a ne nimdeɛ so wɔ mo mu.
/// Hiob 36:5
“Onyankopɔn so, nanso, ontwiri nnipa;ɔkorɔn na osi pi wɔ ne botae mu.
/// Hiob 36:6
Ɔmma amumɔyɛfo ntena nkwa mu,na ɔde amanehunufo kyɛfa ma wɔn.
/// Hiob 36:7
Onnyi nʼani mfi ɔtreneeni so,ɔma wɔne ahemfo di adena ɔma wɔn so afebɔɔ.
/// Hiob 36:8
Na sɛ wɔde mpokyerɛ gu nnipana amanehunu hama akyekyere wɔn papee a,
/// Hiob 36:9
ɔka nea wɔayɛ kyerɛ wɔnsɛ wɔnam ahantan so ayɛ bɔne.
/// Hiob 36:10
Ɔma wotie nteɛsona ɔhyɛ wɔn sɛ wonnu wɔn ho wɔ wɔn bɔne ho.
/// Hiob 36:11
Sɛ wɔyɛ osetie na wɔsom no a,wobedi yiye wɔ wɔn nna a aka no muna wɔn mfe nyinaa ayɛ anisɔ ama wɔn.
/// Hiob 36:12
Na sɛ wɔantie no a, wɔbɛyera wɔ afoa ano,na wɔawuwu a wonni nimdeɛ.
/// Hiob 36:13
“Wɔn a wonnim Nyame no kora abufuw so;mpo sɛ ogu wɔn nkɔnsɔnkɔnsɔn a wonsu mpɛ mmoa.
/// Hiob 36:14
Wowuwu wɔ wɔn mmabunmmere mu,wɔ mmarima nguamanfo a wɔtete abosonnan mu.
/// Hiob 36:15
Nanso wɔn a wohu amane no, ogye wɔn;na ɔkasa kyerɛ wɔn wɔ wɔn haw mu.
/// Hiob 36:16
“Ɔregye wo afi ahohia mude wo akɔ beae a hɔ bae a ahokyere nni,nea wowɔ asomdwoe, na nnuan pa ayɛ wo pon so ma.
/// Hiob 36:17
Nanso mprempren, atemmu a ɛfata amumɔyɛfo na aba wo so;atemmu ne atɛntrenee aso wo mu.
/// Hiob 36:18
Hwɛ yiye na obi amfa ahonya annaadaa wo;mma adanmude kɛse bi ntwe wo.
/// Hiob 36:19
Wʼahonya anaasɛ mpowʼahohia bebrebe nyinaa nti,worenkɔ amanehunu mu ana?
/// Hiob 36:20
Mpere anadwo ho,sɛ ammɛpra nnipa mfi wɔn afi mu.
/// Hiob 36:21
Hwɛ na woannan ankɔ bɔne ho,nea ayɛ sɛ wopɛ sen amanehunu.
/// Hiob 36:22
“Onyankopɔn yɛ ɔkɛse wɔ ne tumi mu.Hena na ɔyɛ ɔkyerɛkyerɛfo sɛ ɔno?
/// Hiob 36:23
Hena na wahyehyɛ nʼakwan ama noanaa waka akyerɛ no se, ‘Woayɛ mfomso.’
/// Hiob 36:24
Kae na kamfo nʼadwuma annipa de nnwonto akamfo no.
/// Hiob 36:25
Adesamma nyinaa ahu;nnipa fi akyirikyiri hwɛ no haa.
/// Hiob 36:26
Onyankopɔn yɛ ɔkɛse, ɛboro yɛn ntease so!Ne mfe dodow mu nni hwehwɛbea.
/// Hiob 36:27
“Ɔtwetwe nsu a ɛsosɔ,ma ɛdan osu gu nsuten mu;
/// Hiob 36:28
na omununkum tɔ obosu gu famna osu pete mmoroso gu adesamma so.
/// Hiob 36:29
Hena na obetumi ate sɛnea ɔtrɛtrɛw omununkum mu no ase,sɛnea ɔbobɔ mu fi ne suhyɛ ase no?
/// Hiob 36:30
Hwɛ sɛnea ɔhwete nʼanyinam mu wɔ ne homa ɛkɔ po bun mu.
/// Hiob 36:31
Eyi ne ɔkwan a ɔfa so di amanaman no sona ɔma aduan bu wɔn so.
/// Hiob 36:32
Ɔde anyinam hyɛ ne nsam mana ɔhyɛ no sɛ ɛmpa nʼagyiraehyɛ.
/// Hiob 36:33
Nʼaprannaa bɔ ahum a ɛreba no ho nkae;na anantwi mpo ma wohu sɛ ɛreba.
