/// Yosua 19:1
Asase A Wɔde Maa SimeonAsase no nkyemu a ɛto so abien no kɔɔ Simeon abusuakuw no nsam. Na Yuda asase atwa wɔn ho ahyia. 
/// Yosua 19:2
Na nea edidi so yi ne Simeon agyapade:Beer-Seba, Seba ne Molada, 
/// Yosua 19:3
Hasar-Sual, Bala ne Esem, 
/// Yosua 19:4
Eltolad, Betul ne Horma, 
/// Yosua 19:5
Siklag, Bet-Markabot ne Hasar-Susa, 
/// Yosua 19:6
Bet-Lebaot ne Saruhen. Nkurow dumiɛnsa ne wɔn nkuraa.
/// Yosua 19:7
Nkurow a ɛka ho bio ne Ain, Rimon, Eter ne Asan, nkurow anan ne wɔn nkuraa, 
/// Yosua 19:8
ne nkuraa a ɛwɔ anafo fam kosi Baalat-Beer, nea ɛwɔ Negeb a wɔfrɛ no Rama no.Eyi ne mmusua a wɔwɔ Simeon abusuakuw mu no agyapade. 
/// Yosua 19:9
Wɔn agyapade no yɛ Yuda de no fa bi a wɔde maa Yuda, efisɛ na Yuda asase no so dodo ma wɔn. Ɛno nti, Simeon abusuakuw no nyaa wɔn agyapade fii Yuda asase no mu.
/// Yosua 19:10
Asase A Wɔde Maa SebulonAsase no nkyemu a ɛto so abiɛsa no kɔɔ mmusua a wɔbɔ mu yɛ Sebulon abusuakuw no nsam.Sebulon agyapade hye no fi ase wɔ Sarid. 
/// Yosua 19:11
Efi hɔ kɔ atɔe fam, kɔpa Marala ho na akɔka Dabeset. Ɛfa hɔ kɔ Yokneam apuei fam asuwa ho. 
/// Yosua 19:12
Ɔhye no fa fi Sarid kɔ apuei fam kosi Kislot-Tabor; ɛtoa so kɔ Daberat na aforo akɔ Yafia. 
/// Yosua 19:13
Afei, ɛtoa so kɔ apuei fam kodu Gat-Hefer, Et-Kasin ne Rimon, na adan ahwɛ Nea. 
/// Yosua 19:14
Sebulon hye a ɛda atifi fam no fa Hanaton na ebewie wɔ Yifta-El bon mu.
/// Yosua 19:15
Nkurow ɛwɔ asase yi so ne: Katat, Nahalal, Simron, Yidala ne Betlehem. Nkurow dumien ne wɔn nkuraa a atwa ho ahyia.
/// Yosua 19:16
Eyi ne mmusua a ɛbɔ mu yɛ Sebulon abusuakuw no agyapade.
/// Yosua 19:17
Asase A Wɔde Maa IsakarAsase no nkyɛmufa a ɛto so anan no kɔɔ mmusua a wɔbɔ mu yɛ Isakar abusuakuw no nsam.
/// Yosua 19:18
Nʼahye nenam saa nkurow yi so: Yesreel, Kesulot ne Sunem, 
/// Yosua 19:19
Hafraim, Shion ne Anaharat, 
/// Yosua 19:20
Rabit, Kision ne Abes, 
/// Yosua 19:21
Remet, En-Ganim, En-Hada ne Bet-Pases.
/// Yosua 19:22
Ɔhye no kɔfa Tabor, Sahasima ne Bet-Semes na akowie wɔ Asubɔnten Yordan ho.Nkurow dunsia ne wɔn nkuraa a atwa ho ahyia.
/// Yosua 19:23
Eyi ne mmusua a wɔbɔ mu yɛ Isakar abusuakuw no agyapade.
/// Yosua 19:24
Asase A Wɔde Maa AserAsase no nkyemu a ɛto so anum no kɔɔ mmusua a wɔbɔ mu yɛ Aser abusuakuw no nsam. 
/// Yosua 19:25
Nʼahye no fa saa nkurow yi so:Helkat, Hali, Beten ne Aksaf, 
/// Yosua 19:26
Alamelek, Amad ne Misal. Ɔhye a ɛda atɔe fam no fi Karmel kɔ Sihor-Libnat, 
/// Yosua 19:27
na ebukaw fa apuei fam kɔ Bet-Dagon, kɔ ara kosi Sebulon wɔ Yifta-El bon no mu, kɔ atifi fam kodu Bet-Emek ne Neiel. Ɛtoa so kɔ atifi fam, kɔfa Kabul, 
/// Yosua 19:28
ne Ebron ne Rehob ne Hamon ne Kana, kɔ ara kosi Sidon Kɛse. 
/// Yosua 19:29
Afei ɔhye no dan kɔfa Rama ne Kuropɔn Tiro a wɔabɔ ho ban no besi Po Kɛse no ho wɔ Hosa. Nkurow a ɛwɔ asase no so bi ne Mehebel ne Aksib, 
/// Yosua 19:30
Uma, Afek ne Rehob,Nkurow aduonu abien ne wɔn nkuraa a atwa ho ahyia.
/// Yosua 19:31
Eyi ne mmusua a ɛbɔ mu yɛ Aser abusuakuw no agyapade.
/// Yosua 19:32
Asase A Wɔde Maa NaftaliAsase no nkyemu a ɛto so asia no kɔɔ mmusua a wɔbɔ mu yɛ Naftali abusuakuw no nsam.
/// Yosua 19:33
Ne hye no fi Helef, Saananim dupɔn no ho, kɔfa Adami-Nekeb ne Yabneel, toa so kɔ Lakum kɔpem Asubɔnten Yordan. 
/// Yosua 19:34
Atɔe fam hye no twam wɔ Asnot-Tabor kɔ Hukok, kosi Sebulon hye no wɔ anafo fam, Aser hye wɔ atɔe fam ne Asubɔnten Yordan wɔ apuei fam.
/// Yosua 19:35
Mantam yi mu nkuropɔn a na wɔabɔ ho ban no ne Sidim, Ser, Hamat, Rakat ne Kineret, 
/// Yosua 19:36
Adama, Rama ne Hasor, 
/// Yosua 19:37
Kedes, Edrei ne En-Hasor, 
/// Yosua 19:38
Yiron, Midgal-el, Horem, Bet-Anat ne Bet-Semes.Nkurow dunkron ne wɔn nkuraase a atwa ho ahyia.
/// Yosua 19:39
Eyi ne mmusua a wɔbɔ mu yɛ Naftali abusuakuw no agyapade.
/// Yosua 19:40
Asase A Wɔde Maa DanAsase no nkyemu a ɛto so ason no kɔɔ mmusua a wɔbɔ mu yɛ Dan abusuakuw no nsam.
/// Yosua 19:41
Nkurow a na ɛwɔ Dan agyapade mu no bi yɛ Sora, Estaol ne Ir-Semes, 
/// Yosua 19:42
Saalabin, Ayalon ne Yitla, 
/// Yosua 19:43
Elon, Timna ne Ekron, 
/// Yosua 19:44
Elteke, Gibeton ne Baalat, 
/// Yosua 19:45
Yehud, Bene-Berak ne Gat-Rimon, 
/// Yosua 19:46
Me-Yarkon, Rakon ne asase a ɛda Yopa anim.
/// Yosua 19:47
Nanso Dan abusuakuw no nyaa akwanside wɔ wɔn asase no fa ho enti wɔko tiaa Lesem. Wodii kurow no so, kunkum mu nnipa, faa hɔ, tenaa hɔ. Wɔde wɔn tete agya Dan din too kurow no.
/// Yosua 19:48
Eyi ne mmusua a wɔbɔ mu yɛ Dan abusuakuw no agyapade, saa nkurow yi ne wɔn nkuraa.
/// Yosua 19:49
Asase A Wɔde Maa YosuaWɔkyekyɛɛ asase no mu maa Israel mmusuakuw no wiee no, Israelfo no maa Yosua asase sin sononko bi sɛ nʼagyapade. 
/// Yosua 19:50
Na Awurade aka se kurow biara a Yosua pɛ no, ɔmfa. Yosua faa Timmat-Sera a ɛwɔ Efraim bepɔw asase no so. Ɔkyekyeree kurow no foforo na ɔtenaa hɔ.
/// Yosua 19:51
Eyinom ne agyapade a ɔsɔfo Eleasar, Nun babarima Yosua ne mmusuakuw mpanyimfo no nam ntontobɔ kronkron a wɔbɔɔ wɔ Awurade anim wɔ hyiadan pon no ano wɔ Silo no de maa Israel mmusuakuw no. Enti ɛmaa asase no mu kyekyɛ baa awiei.
