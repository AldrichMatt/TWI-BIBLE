/// Hiob 40:1
Afei Awurade buaa Hiob se,
/// Hiob 40:2
“Nea ɔne Otumfo no wɔ asɛm no bɛteɛ ne so ana?Ma nea ɔbɔ Onyankopɔn kwaadu no mmua no ɛ!”
/// Hiob 40:3
Na Hiob buaa Awurade se,
/// Hiob 40:4
“Mensɛ na memfata, ɛbɛyɛ dɛn na matumi anya mmuae?Mede me nsa mua mʼano.
/// Hiob 40:5
Makasa baako, nanso minni mmuaemprenu so, na merenkasa bio.”
/// Hiob 40:6
Afei, Awurade fi ahum mu buaa Hiob se,
/// Hiob 40:7
“Hyɛ wo ho den sɛ ɔbarima;mebisa wo nsɛm,na ɛsɛ sɛ wubua me.
/// Hiob 40:8
“Wobɛka mʼatemmu ho asɛm bɔne ana?Wubebu me fɔ de abu wo ho bem ana?
/// Hiob 40:9
Wowɔ abasa te sɛ Onyankopɔn de,na wo nne betumi abobɔ mu sɛ ne de ana?
/// Hiob 40:10
Ɛno de fa anuonyam ne ɔhyerɛn hyehyɛ wo ho,na fura nidi ne kɛseyɛ.
/// Hiob 40:11
Hwie wʼabufuwhyew mmoroso no gu,hwɛ ɔhantanni biara na brɛ no ase,
/// Hiob 40:12
hwɛ ɔhantanni biara na si no famna tiatia amumɔyɛfo so wɔ faako a wogyina hɔ.
/// Hiob 40:13
Sie wɔn nyinaa bɔ mu wɔ mfutuma mu;kata wɔn anim wɔ ɔda mu.
/// Hiob 40:14
Na afei mʼankasa megye ato mu sɛwo ara wo basa nifa betumi agye wo nkwa.
/// Hiob 40:15
“Hwɛ susono,nea meyɛɛ no kaa wo hona ɔwe sare te sɛ nantwi.
/// Hiob 40:16
Hwɛ ahoɔden a ɔwɔ wɔ nʼasen mune ahoɔden a ɛwɔ ne yafunu so were mu!
/// Hiob 40:17
Ne dua hinhim sɛ sida;ne srɛ mu ntin yɛ peperee.
/// Hiob 40:18
Ne nnompe te sɛ kɔbere mfrafrae dorobɛn,nʼabasa ne ne nʼanan te sɛ nnade praban.
/// Hiob 40:19
Odi Onyankopɔn nsa ano adwuma mu kan,nanso ne Yɛfo betumi de nʼafoa akɔ ne so.
/// Hiob 40:20
Nkoko fifi wɔn nnɔbae ma no,na wuram mmoa nyinaa goru bɛn hɔ.
/// Hiob 40:21
Nsɔensɔe nnua ase na ɔda,na dontori mu demmire akata no so.
/// Hiob 40:22
Nsɔensɔe nwini no kata ne so;na nsunoa nnua twa ne ho hyia.
/// Hiob 40:23
Nsu nworoso nhaw no;mpo sɛ Yordan bobɔ ba nʼano a, onni ɔhaw.
/// Hiob 40:24
Obi betumi akyere no animono;anaa obi betumi de afiri ayi no na wabɔre ne hwene mu ana?
