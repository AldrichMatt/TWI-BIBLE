/// Hesekiel 21:1
Babilonia, Onyankopɔn Atemmu AfoaAwurade asɛm baa me nkyɛn se 
/// Hesekiel 21:2
“Onipa ba, fa wʼani kyerɛ Yerusalem na kasa tia kronkronbea no. Hyɛ nkɔm tia Israel asase 
/// Hesekiel 21:3
na ka kyerɛ no se: ‘Sɛɛ na Awurade se: Me ne wo anya. Mɛtwe mʼafoa afi ne boha mu de ayi atreneefo ne amumɔyɛfo afi mo mu. 
/// Hesekiel 21:4
Esiane sɛ merebeyi atreneefo ne amumɔyɛfo afi mo mu nti, mʼafoa befi ne boha mu atia obiara, fi anafo fam kosi atifi fam. 
/// Hesekiel 21:5
Afei nnipa nyinaa behu sɛ me Awurade matwe mʼafoa afi ne boha mu na ɛrensan bio.’
/// Hesekiel 21:6
“Enti si apini, onipa ba! Fa koma a abubu ne awerɛhow a ano yɛ den si apini wɔ wɔn anim. 
/// Hesekiel 21:7
Na sɛ wobisa wo se, ‘Adɛn nti na woresi apini a?’ Wobɛka se, ‘Ɛyɛ asɛm a ɛreba no nti. Koma biara bɛbotow na nsa biara mu agugow, honhom biara bɛtɔ beraw na kotodwe biara bɛpopo.’ Ɛreba, ɔkwan biara so ɛbɛba, Otumfo Awurade asɛm ni.”
/// Hesekiel 21:8
Awurade asɛm baa me nkyɛn se, 
/// Hesekiel 21:9
“Onipa ba, hyɛ nkɔm na ka se, ‘sɛɛ na Awurade se:“ ‘Afoa bi, afoa bi,wɔasew ano, atwiw ho,
/// Hesekiel 21:10
wɔasew ano ama akunkumakunkum no,wɔatwiw ho ma etwa yerɛw yerɛw sɛ anyinam!“ ‘Ɛsɛ sɛ yɛsɛpɛw yɛn ho wɔ me babarima Yuda ahempema ho ana? Afoa no mfa pema biara a ɛte saa no nyɛ hwee.
/// Hesekiel 21:11
“ ‘Wɔayi afoa no asi hɔ sɛ wontwitwiw ho,sɛ wɔmfa nsa nkura mu;wɔasew ano, atwiw ho,ayɛ no krado ama owudifo no.
/// Hesekiel 21:12
Su na twa adwo, onipa ba,efisɛ etia me nkurɔfo;etia Israel mmapɔmma nyinaa.Wɔagyaa wɔn ama afoa noaka me nkurɔfo ho.Enti fa wo nsa gu wo ti so.
/// Hesekiel 21:13
“ ‘Sɔhwɛ bɛba ampa ara. Na sɛ Yuda ahempema a afoa no mfa no nyɛ hwee no nni hɔ a dɛn na wɔbɛyɛ? Otumfo Awurade asɛm ni.’
/// Hesekiel 21:14
“Enti onipa ba, hyɛ nkɔmna bɔ wo nsam.Ma afoa no ntwitwa mprenu,mpo mprɛnsa.Ɛyɛ akunkumakunkum afoa,akunkumakunkum kɛse no afoa,a ɛba wɔn so fi afanan nyinaa.
/// Hesekiel 21:15
Ɛbɛma koma nyinaa abotowna atɔfo adɔɔso,mede akunkumakunkum afoa no asisiwɔn apon nyinaa ano.Hwɛ! Wɔatono no sɛ entwa yerɛw yerɛw sɛ anyinam,wɔaso mu ama akunkumakunkum.
/// Hesekiel 21:16
Wo afoa, twa kɔ nifa,na twa kɔ benkum,nea wo dade bɛfa biara.
/// Hesekiel 21:17
Me nso, mɛbɔ me nsam,na mʼabufuwhyew ano bedwoMe Awurade na makasa no.”
/// Hesekiel 21:18
Awurade asɛm baa me nkyɛn se: 
/// Hesekiel 21:19
“Onipa ba, bɔ akwan abien na Babiloniahene afoa no mfa so, na ne abien no nyinaa mfi ase wɔ ɔman koro mu. Fa akwankyerɛde si nkwanta a ɛman kɔ kuropɔn no mu no so. 
/// Hesekiel 21:20
Bɔ ɔkwan baako a afoa no bɛfa so ako atia Amonfo Raba ne baako nso a ebetia Yuda ne Yerusalem a wɔabɔ ho ban no. 
/// Hesekiel 21:21
Na Babiloniahene begyina akwan abien no nkwanta so ahwehwɛ nkɔmhyɛ, ɔde agyan bɛbɔ ntonto, akɔ abisa wɔ nʼahoni nkyɛn, na wahwɛ mmrɛbo mu. 
/// Hesekiel 21:22
Ne nsa nifa mu na ntonto a ɛbɛbɔ Yerusalem no bɛkɔ, na hɔ na wɔbɛhyehyɛ oburuw adwennini, de ama okum kɛse no. Afei wɔde osebɔ bɛma oburuw nnua no so apempem apon no, wɔbɛyɛ mpempe na wɔasisi pampim. 
/// Hesekiel 21:23
Ɛbɛyɛ sɛ atoro nkɔm ama wɔn a wɔne no ayɛ apam, nanso ɔbɛkaakae wɔn afɔdi na wafa wɔn nnommum.
/// Hesekiel 21:24
“Enti sɛɛ na Otumfo Awurade se: ‘Esiane sɛ mo saa nkurɔfo yi nam mo atuatew so akae me mo afɔdi, de ada mo bɔne a moyɛ nyinaa adi, sɛ moayɛ eyi nti, wɔbɛfa mo nnommum.
/// Hesekiel 21:25
“ ‘Wo ɔkɔntɔnkye ne Israel hene ba otirimɔdenfo a wo da adu, wo a wʼasotwe bere adu ne mpɔmpɔnso, 
/// Hesekiel 21:26
sɛɛ na Otumfo Awurade se: Tu abotiri no, yi ahenkyɛw no. Ɛrenyɛ sɛnea na ɛte kan no: Wɔbɛma nea abrɛ ase no so; nea ama ne ho so nso, wɔabrɛ no ase. 
/// Hesekiel 21:27
Ɔsɛe! Ɔsɛe! Mɛyɛ no ɔsɛe! Ɛrensi ne dedaw mu bio kosi sɛ ɔbɛba nea ɛyɛ ne de no nkyɛn, ɔno na mede bɛma no.’
/// Hesekiel 21:28
“Na wo, onipa ba, hyɛ nkɔm ka se, ‘Sɛɛ na Otumfo Awurade ka fa Amonfo ne wɔn ahohorabɔ ho:“ ‘Afoa bi, afoa bi,wɔatwe ama akunkumakunkum,wɔatwiw ho sɛ enni namna ɛmpa yerɛw yerɛw sɛ anyinam!
/// Hesekiel 21:29
Atoro anisoadehune nkontompo nkonyaa a ɛfa wo ho akyi nowɔde bɛto wɔn kɔn muamumɔyɛfo a ɛsɛ sɛ wokum wɔn no,wɔn a wɔn da no adu so,ne wɔn a wɔn asotwe bereadu ne mpɔmpɔnso no.
/// Hesekiel 21:30
“ ‘San fa afoa no hyɛ ne boha muwɔ faako a wɔbɔɔ wo hɔwɔ wo nananom asase so,mebu wo atɛn.
/// Hesekiel 21:31
Mehwie mʼabufuwhyew agu wo sona mahome mʼabufuw a ɛyɛ hu atia wo;Mede wo bɛhyɛ mmarima atirimɔdenfo nsa,wɔn a wɔwɔ adesɛe ho nyansa.
/// Hesekiel 21:32
Wobɛyɛ nnyansin ama ogya,wɔbɛka wo mogya agu wɔ wʼasase so,na wɔrenkae wo bio;me Awurade na makasa.’ ”
