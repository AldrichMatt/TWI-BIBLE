/// Hiob 31:1
“Me ne mʼani yɛɛ apam sɛmeremfi akɔnnɔ mu, nhwɛ ababaa.
/// Hiob 31:2
Dɛn ne onipa kyɛfa a efi ɔsoro Nyankopɔn nkyɛn?Dɛn ne nʼagyapade a efi ɔsoro Tumfo no nkyɛn?
/// Hiob 31:3
Ɛnyɛ ɔsɛe mma amumɔyɛfo,atoyerɛnkyɛm mma wɔn a wɔyɛ bɔne ana?
/// Hiob 31:4
Onhu mʼakwanna ɔnkan anammɔn biara a mitu ana?
/// Hiob 31:5
“Sɛ manantew wɔ nkontompo muanaasɛ matu mmirika adi nnaadaasɛm akyi a,
/// Hiob 31:6
ma Onyankopɔn nkari me wɔ nsania papa sona obehu sɛ me ho nni asɛm;
/// Hiob 31:7
sɛ mʼanammɔntu afom ɔkwan,sɛ me koma adi mʼani akyi,anaasɛ me nsa ho agu fi a
/// Hiob 31:8
ɛno de ma afoforo nni nea madua,na ma wontutu me nnɔbae ngu.
/// Hiob 31:9
“Sɛ ɔbea bi atɔ me koma so,anaasɛ matɛw me yɔnko bi pon akyi a,
/// Hiob 31:10
ɛno de, me yere nyam ɔbarima foforo aduan,na mmarima afoforo ne no nna.
/// Hiob 31:11
Efisɛ anka ɛno na ɛbɛyɛ aniwusɛmne bɔne a ɛsɛ sɛ wɔtwe aso wɔ so.
/// Hiob 31:12
Ɛyɛ ogya a ɛhyew kodu Ɔsɛe mu;na ebetumi atutu me nnɔbae ase.
/// Hiob 31:13
“Sɛ mabu mʼasomfo mmarima ne mmea ntɛnkyew,bere a wɔne me nyaa asɛm,
/// Hiob 31:14
sɛ Onyankopɔn de si mʼanim a dɛn na mɛyɛ?Sɛ wɔfrɛ me akontaabu a, mmuae bɛn na mɛma?
/// Hiob 31:15
Ɛnyɛ nea ɔbɔɔ me wɔ ɔyafunu mu no na ɔbɔɔ wɔn?Ɛnyɛ onipa koro no na ɔyɛɛ yɛn baanu wɔ yɛn nanom yafunu mu?
/// Hiob 31:16
“Sɛ mamma ahiafo nea wɔn koma pɛanaa mama akunafo ani ayɛ wɔn yaw,
/// Hiob 31:17
sɛ mabɔ mʼaduan ho atirimɔden amamma ayisaa bi,
/// Hiob 31:18
nanso efi mmerantebere mu matetew no sɛnea agya bɛyɛ,na efi ɔyafunu mu, mahwɛ akunafo.
/// Hiob 31:19
Sɛ mahu obi a onni adurade na ɔrebrɛ,anaa ohiani bi a onni atade,
/// Hiob 31:20
na sɛ wɔamfi koma mu anhyira mesɛ mede me nguan ho nwi kaa wɔn hyew,
/// Hiob 31:21
sɛ mama me nsa so atia ayisaa bi,esiane sɛ mewɔ tumi wɔ asennii nti a,
/// Hiob 31:22
ɛno de, ma me basa mpan mfi me mmati,ma emmubu mfi nʼapɔw so.
/// Hiob 31:23
Misuroo ɔsɛe a efi Onyankopɔn nkyɛn,na nʼanuonyam ho suro nti mantumi anyɛ saa nneyɛe no.
/// Hiob 31:24
“Sɛ mede me werɛ ahyɛ sikakɔkɔɔ muanaasɛ maka akyerɛ sikakɔkɔɔ ankasa se, ‘Wo na wobɔ me ho ban,’
/// Hiob 31:25
sɛ masɛpɛw me ho wɔ mʼahode bebrebe nti,ahode a me nsa aka yi,
/// Hiob 31:26
sɛ mahwɛ owia ne ne hyerɛnanaa ɔsram a ɔnam anuonyam mu,
/// Hiob 31:27
ama aka me koma a obiara nnimna me nsa yɛɛ wɔn atuu de nidi maa wɔn a,
/// Hiob 31:28
ɛno de, na eyinom nso bɛyɛ bɔne a wobu ho atɛn,efisɛ na manni Onyankopɔn a ɔte ɔsoro no nokware.
/// Hiob 31:29
“Sɛ mʼani gyee wɔ me tamfo amanehunu ntianaa mesrew no wɔ ɔhaw a aba ne so nti,
/// Hiob 31:30
memmaa mʼano nyɛɛ bɔnesɛ mɛdome ne nkwa,
/// Hiob 31:31
sɛ nnipa a wɔwɔ me fi mu nkaa da sɛ,‘Hena na Hiob pon so nam mmee no da?’
/// Hiob 31:32
Ɔhɔho biara anna abɔnten so da,efisɛ me pon ano daa hɔ da biara maa akwantufo,
/// Hiob 31:33
Makata me bɔne so sɛnea nnipa yɛde mʼafɔdi ahyɛ me koma mu
/// Hiob 31:34
esiane sɛ misuroo nnipadɔmne ahohora a efi mmusua hɔ no ntina meyɛɛ komm a mamfi adi.
/// Hiob 31:35
(“Ao, sɛ anka mewɔ obi a obetie me.Mede me din ahyɛ mʼanoyi ase, ma Otumfo no mmua me;ma nea ɔbɔ me kwaadu no nkyerɛw ne sobobɔ.
/// Hiob 31:36
Ampa ara, mɛhyɛ wɔ me mmati,mɛhyɛ sɛ ahenkyɛw.
/// Hiob 31:37
Mebu mʼanammɔntu biara ho akontaa akyerɛ no;mɛkɔ nʼanim sɛ ɔheneba.)
/// Hiob 31:38
“Sɛ mʼasase teɛ mu tia mena nusu fɔw ne nkɔ nyinaa,
/// Hiob 31:39
sɛ madi so aba a mintuaa kaanaasɛ mabu so apaafo no aba mu a,
/// Hiob 31:40
ma nsɔe mfifi nsi awi anan muna wura mfuw nsi atoko anan mu.”Hiob nsɛm no asi.
