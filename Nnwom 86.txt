/// Nnwom 86:1
Dwom Dawid mpaebɔ.Awurade, tie me na gye me so,efisɛ meyɛ ohiani ne mmɔborɔni.
/// Nnwom 86:2
Bɔ me nkwa ho ban, efisɛ mede me ho ama wo.Wo ne me Nyankopɔn, gye wʼakoa aɔde ne ho to wo so.
/// Nnwom 86:3
Awurade, hu me mmɔbɔ,na misu frɛ wo daa nyinaa.
/// Nnwom 86:4
Ma wʼakoa ani nnye,na wo Awurade, wo nkyɛnna mema me kra so ba.
/// Nnwom 86:5
Awurade, wuye na wode bɔne kyɛ,wowɔ ɔdɔ mmoroso ma wɔn a wosu frɛ wo nyinaa.
/// Nnwom 86:6
Awurade, tie me mpaebɔ;tie me mmɔborɔsu.
/// Nnwom 86:7
Mɛfrɛ wo mʼahohia da mu,na wubegye me so.
/// Nnwom 86:8
Awurade, onyame bi nni hɔ a ɔte sɛ wo;na wɔn nnwuma biara nto wo de.
/// Nnwom 86:9
Awurade, aman a woakyekyere nyinaabɛba abɛsom wo wɔ wʼanim;wɔbɛba abɛhyɛ wo din anuonyam.
/// Nnwom 86:10
Woyɛ ɔkɛse na woyɛ anwonwa nnwuma;wo nko ara ne Onyankopɔn.
/// Nnwom 86:11
Awurade, kyerɛ me wʼakwan,na mɛnantew wo nokware mu;ma memfa me koma nyinaa mma wona masuro wo din.
/// Nnwom 86:12
Mede me koma nyinaa meyi wo ayɛ, Awurade me Nyankopɔnna mahyɛ wo din anuonyam daa nyinaa.
/// Nnwom 86:13
Efisɛ ɔdɔ a wode dɔ me no so;woayi me afi owu amoa mu tɔnn.
/// Nnwom 86:14
Ao, Onyankopɔn, ahomasofo atow ahyɛ me so;basabasayɛfo kuw rehwehwɛ me akum me,nnipa a wɔmmfa wo nyɛ hwee no.
/// Nnwom 86:15
Nanso wo, Awurade, woyɛ mmɔborɔhunufo ne ɔdomfo Nyankopɔn,wo bo kyɛ fuw, na wʼadɔe ne wo nokware dɔɔso.
/// Nnwom 86:16
Dan wʼani hwɛ me na dom me;fa wʼahoɔden ma wʼakoana gye wʼafenaa babarima nkwa.
/// Nnwom 86:17
Ma me wo papayɛ ho nsɛnkyerɛnne,na mʼatamfo nhu na wɔn anim ngu asena wo, Awurade, wo na woaboa me akyekye me werɛ.
