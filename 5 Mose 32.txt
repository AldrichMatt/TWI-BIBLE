/// 5 Mose 32:1
Monyɛ aso, mo ɔsoro na mɛkasa;tie, wo asase, nsɛm a efi mʼanom.
/// 5 Mose 32:2
Ma me nkyerɛkyerɛ ntɔ sɛ osu;na me nsɛm nsian sɛ obosu,sɛ osu a ɛpete gu sare foforo so,sɛ osu mmoroso wɔ afifide foforo so.
/// 5 Mose 32:3
Mɛbɔ Awurade din.O, monkamfo yɛn Nyankopɔn kɛseyɛ!
/// 5 Mose 32:4
Ɔne Ɔbotan no, ne nnwuma so nni,na nʼakwan nyinaa ye.Onyankopɔn nokwafo a ɔnyɛ mfomso,Ɔtreneeni ne ɔnokwafo ne no.
/// 5 Mose 32:5
Porɔwee adidi wɔn mu na wɔnyɛ ne mma;wɔyɛ awo ntoatoaso akɔntɔnkyefo aniwufo.
/// 5 Mose 32:6
Saa ne ɔkwan a ɛsɛ sɛ mofa so tua Awurade ka ni ana,mo nkwaseafo ne adwenharefo?Ɛnyɛ ɔno ne mo Agya, mo yɛfo no?Ɛnyɛ ɔno na ɔbɔɔ mo na ɔmaa mo nnyinaso?
/// 5 Mose 32:7
Monkae tete nna;munnwen tete awo ntoatoaso no ho.Mummisa mo agya na ɔbɛkyerɛ mo.Mummisa mo mpanyimfo na wɔbɛkyerɛ mo ase.
/// 5 Mose 32:8
Bere a Ɔsorosoroni no maa amanaman no agyapade,na ɔkyekyɛɛ adesamma nyinaa mu no,ɔtotoo ahye maa nnipa nosɛnea Israelmma no dodow te.
/// 5 Mose 32:9
Efisɛ Israelfo yɛ Awurade kyɛfa;Yakob yɛ nʼagyapade wɔde maa no.
/// 5 Mose 32:10
Ohuu no wɔ sare asase so,asase kesee a hwee nni so so.Ɔde no sie hwɛɛ ne so;ɔbɔɔ ne ho ban sɛ nʼaniwa kurutiayisi,
/// 5 Mose 32:11
sɛ ɔkɔre a ɔhwanyan ne berebuw muna ɔbɔ mfamfia fa ne mma ho,na ɔtrɛw ne ntaban mu buma no,soaa no kɔɔ no.
/// 5 Mose 32:12
Awurade nkutoo na ɔkyerɛɛ no kwan;na ananafo nyame biara nka ne ho.
/// 5 Mose 32:13
Ɔma no nantew faa asase no nkoko so;na ɔde mfuw so nnuaba bɔɔ no akɔnhama;Ɔde ɔbotan mu wone ngo a efi abohemaa mu,
/// 5 Mose 32:14
nyɛmmoa mu nufusu ne srade,nguamma ne mmirekyi a wɔadɔ srade,Basan adwennini a wɔpawne atoko muhumuhu siesiee no.Monom nsa papa a efi bobe mu.
/// 5 Mose 32:15
Yeshurun dɔɔ srade na onyaa ahoɔden;aduan ma wɔyɛɛ duru, yɛɛ pemee.Wɔtoo Onyankopɔn a ɔbɔɔ wɔn no asaworam;wɔpoo wɔn Nkwagye Botan no.
/// 5 Mose 32:16
Wɔma ɔtwee ninkunu wɔ wɔn ananafo anyame no hona wɔde wɔn abosom a okyi no hyɛɛ no abufuw.
/// 5 Mose 32:17
Wɔbɔɔ afɔre maa atoro anyame a wɔnyɛ Onyankopɔn,anyame a na wonnim wɔn,anyame a wɔbaa nnansa yi ara,anyame a na mo agyanom nsuro wɔn.
/// 5 Mose 32:18
Mopaa Ɔbotan a ɔyɛɛ mo agya no.Mo werɛ fii Onyankopɔn a ɔwoo mo no.
/// 5 Mose 32:19
Awurade huu eyi na ɔpoo wɔnefisɛ ne mmabarima ne ne mmabea hyɛɛ no abufuw.
/// 5 Mose 32:20
Ɔkae se, “Mede mʼanim behintaw wɔnna wɔahu sɛnea wɔn awiei bɛyɛEfisɛ, wɔyɛ awo ntoatoaso akɔntɔnkyefo;mma a wonni nokware.
/// 5 Mose 32:21
Wɔde nea ɛnyɛ Onyame ahyɛ me ninkutwena wɔde wɔn ahoni ahuhuw no ahyɛ me abufuw.Mɛma wɔn ani abere nnipa a wɔnyɛ me nkurɔfo.Mɛma ɔman a wonni ntease no ahyɛ wɔn abufuw.
/// 5 Mose 32:22
Efisɛ mʼabufuwhyew befita ogya mu,nea ɛhyew kɔka awufo a wɔwɔ asase ase no.Ɛbɛsɛe asase ne so nnɔbaena ɛpaapae mmepɔw fapem.
/// 5 Mose 32:23
“Mɛhɔre amanehunu ahorow no siw wɔ wɔn sona matow me bɛmma awowɔ wɔn.
/// 5 Mose 32:24
Mede ɔkɔm kɛse,atiridiinini ne owuyare a ɛsɛe ade;mɛsoma nkekammoa se aba wɔn so;nhurutoa a wɔtow si wɔ mfutuma mu no ano bɔre.
/// 5 Mose 32:25
Afoa bɛma wɔahwere wɔn mma wɔ abɔnten so;wɔn afi mu, ehu bɛtɔ wɔn so.Mmerante ne mmabaa,mmofra ne nkwakoraa ase bɛhyew.
/// 5 Mose 32:26
Mekae se mɛbɔ wɔn ahwetena mapepa wɔn din afi nnipa adwene mu.
/// 5 Mose 32:27
Nanso misuroo ɔtamfo fɛwdi,anyɛ a na ɔtamfo ante ase aka se,‘Yɛn nsa adi nkonim;Ɛnyɛ Awurade na ɔyɛɛ eyinom nyinaa.’ ”
/// 5 Mose 32:28
Israel yɛ ɔman a wonni adwene.Obi nni wɔn mu a ɔwɔ nhumu.
/// 5 Mose 32:29
Sɛ anka wɔyɛ anyansafo na wɔbɛte eyi ase,na wɔahu nea wɔn awiei bɛyɛ ɛ!
/// 5 Mose 32:30
Ɛbɛyɛ dɛn na onipa baako ataa nnipa apem,na baanu bɛma mpem du aguan,gye sɛ wɔn Botan atɔn wɔngye sɛ Awurade ayi wɔn ama.
/// 5 Mose 32:31
Efisɛ wɔn botan nte sɛ yɛn Botan,sɛnea yɛn atamfo mpo gye to mu no.
/// 5 Mose 32:32
Wɔn bobe fi Sodom bobe muna efi Gomora mfuw mu.Awuduru ahyɛ wɔn bobe aba mma,na bɔnwoma ahyɛ wɔn kasiaw amaama.
/// 5 Mose 32:33
Wɔn bobesa yɛ awɔ ano bɔre;aprammiri ano bɔrewerɛmfo.
/// 5 Mose 32:34
“So menkoraa eyi mmoroso,na mensɔw ano wɔ mʼademude mu ana
/// 5 Mose 32:35
Mɛtɔ were; metua so ka.Wɔn nan bɛwatiri bere a ɛsɛ mu;wɔn atoyerɛnkyɛm no abɛnna wɔn sɛe taa wɔn.”
/// 5 Mose 32:36
Awurade bebu ne nkurɔfo atɛnna wasesa nʼadwene wɔ ne nkoa ho,bere a wahu sɛ wɔn ahoɔden asa,na ɛnkaa obiara, akoa anaa ɔdehye.
/// 5 Mose 32:37
Obebisa se, “Afei wɔn anyame no wɔ he,ɔbotan a wɔde yɛɛ wɔn guankɔbea,
/// 5 Mose 32:38
anyame a wodii wɔn afɔrebɔde mu sradena wɔnom wɔn ɔnom afɔrebɔ mu nsa no?Ma wɔnsɔre mmɛboa mo!Ma womegye mo!
/// 5 Mose 32:39
“Afei, munhu sɛ, me ara me ne no!Onyame biara nni hɔ sɛ me!Me na mikum na mema nkwa:Me na mipira, na mɛkyekye,na obi rentumi nnye mfi me nsam.
/// 5 Mose 32:40
Mema me nsa so kyerɛ ɔsoro de nidi sua sɛ:Sɛ mete ase daa yi,
/// 5 Mose 32:41
sɛ mesew me afoa a ɛpa yerɛwyerɛw nona mifi atemmu mu so mu kuaw a,mɛtɔ mʼatamfo so werena matua wɔn a wokyi me ka.
/// 5 Mose 32:42
Mɛma me bɛmma anom mogya abow,na mʼafoa adi ɔhonam,atɔfo ne nnommumfo mogya,atamfo ntuanofo no ti.”
/// 5 Mose 32:43
Mo aman, mo ne ne nkurɔfo nni ahurusi,efisɛ ɔbɛtɔ ne nkoa mogya so were;ɔbɛtɔ were wɔ nʼatamfo sona wapata ama nʼasase ne ne nkurɔfo.
/// 5 Mose 32:44
Mose ne Nun babarima Hosea ba bɛkaa dwom yi mu nsɛm nyinaa kyerɛɛ nnipa no. 
/// 5 Mose 32:45
Mose woroo saa dwom no mu nsɛm no kyerɛɛ Israelfo no wiee no, 
/// 5 Mose 32:46
ɔka kaa ho se, “Momfa nsɛm a maka akyerɛ mo no nyinaa nsie mo koma mu. Monka nkyerɛ mo mma nso, sɛnea ɛbɛyɛ a wobedi saa mmara yi mu nsɛm nyinaa so pɛpɛɛpɛ. 
/// 5 Mose 32:47
Saa nkyerɛkyerɛ yi nyɛ nsɛm bi a wɔde rema mo kwa, ɛyɛ mo nkwa! Sɛ mudi so a, mubenyin akyɛ wɔ asase a moretwa Asubɔnten Yordan akɔfa no so.”
/// 5 Mose 32:48
Mose WuDa no ara, Awurade ka kyerɛɛ Mose se, 
/// 5 Mose 32:49
“Kɔ Moab, kɔ mmepɔw a ɛwɔ asu no apuei no so, na foro Nebo bepɔw a ɛne Yeriko di nhwɛanim no. To wʼani hwɛ Kanaan asase no, asase a mede rema Israelfo sɛ wɔn agyapade no. 
/// 5 Mose 32:50
Bepɔw a woaforo no so hɔ na wobɛkɔ akɔka wʼagyanom ho, sɛnea wo nua Aaron wuu wɔ Hor bepɔw so kɔkaa nʼagyanom ho no. 
/// 5 Mose 32:51
Efisɛ mo baanu dii me huammɔ wɔ Israelfo mu wɔ Meriba ne Kades asu ho wɔ Sin sare so. Moanni me kronkronyɛ ho adanse ankyerɛ Israelfo no wɔ hɔ. 
/// 5 Mose 32:52
Ɛno nti, mubehu asase no afi akyiri, nanso morenkɔ asase a mede rema Israelfo no so.”
