/// Yesaia 44:1
Israel, Nea Wɔapaw No“Na afei tie, Yakob me somfo,Israel, nea mapaw no.
/// Yesaia 44:2
Sɛɛ na Awurade se,nea ɔnwen wo, na ɔyɛɛ wo wɔ awotwaa mu,ɔno na ɔbɛboa wo:Nsuro Yakob, me somfo,Yeshurun, a mapaw no.
/// Yesaia 44:3
Na mehwie nsu agu asase a awo no so,ne nsuten wɔ asase kesee so;mehwie me Honhom agu wo mma so,ne me nhyira agu wʼasefo so.
/// Yesaia 44:4
Wobefifi sɛnea sare fifi wɔ mmoa adidibea,te sɛ mpampuro a ɛwɔ asuten ho.
/// Yesaia 44:5
Obi bɛka se, ‘Meyɛ Awurade de’;ɔfoforo bɛfrɛ ne ho se Yakob;afoforo bɛkɔ so akyerɛw wɔn nsa ho se, ‘Awurade de,’na wɔafa din Israel.
/// Yesaia 44:6
Ɛyɛ Awurade, Ɛnyɛ Ahoni“Sɛɛ na AwuradeIsraelhene ne Ogyefo, Asafo Awurade se:Mene odikanfo ne okyikafo;Onyankopɔn biara nni hɔ sɛ me.
/// Yesaia 44:7
Hena na ɔne me sɛ? Ma ɔmpae mu nka.Ma ɔnka na ɔnkyerɛ wɔ mʼanimnea asisi fi bere a migyee me tete nkurɔfo sii hɔ,ne nea ɛrebɛba.Yiw, ma ɔnhyɛ nea ɛreba ho nkɔm.
/// Yesaia 44:8
Mommma mo ho mpopo, munnsuro.Mampae mu anka eyi, manhyɛ ho amfi teteete ana?Mone me nnansefo. Onyankopɔn foforo bi ka me ho ana?Dabi, Ɔbotan foforo bi nni hɔ; minnim baako mpo.”
/// Yesaia 44:9
Wɔn a wɔyɛ ahoni nyinaa nka hwee,na nneɛma a ɛsom wɔn bo no so nni mfaso.Wɔn a anka wɔkasa ma wɔn no ani afura;wonnim wɔn ankasa animguase ho hwee.
/// Yesaia 44:10
Hena na ɔbɔ onyame na ogu ohoni,a ne so mma no mfaso biara?
/// Yesaia 44:11
Ɔno ne wɔn a wɔte sɛ no nyinaa anim begu ase;adwumfo nyɛ hwee sɛ nnipa.Momma wɔn nyinaa mmɔ mu nsɔre nnyina,ehu ne animguase na ɛbɛka wɔn.
/// Yesaia 44:12
Ɔtomfo fa nʼatonnadeɔde hyehyɛ nnyansramma mu;ɔde asae bobɔ so yɛ no ohoni,ɔde nʼabasa mu ahoɔden mmoroso na ɛyɛ;ɔkɔm de no na ɔyɛ mmrɛw;ɔnnom nsu nti ɔtɔ beraw.
/// Yesaia 44:13
Duadwumfo de hama susuwna ɔde kyerɛwdua sensan;na ɔde pɛe yiyi hoafei ɔde kɔmpaase hyɛ no agyirae.Osen na ɛyɛ sɛ onipa sɛso,ɛyɛ sɛ onipa wɔ nʼanuonyam nyinaa mu,sɛ wɔde besi abosonnan mu.
/// Yesaia 44:14
Otwitwaa sida,anaasɛ ebia ɔfaa kwabɔhɔre anaa odum.Ɔma enyinii wɔ kwae mu,anaa oduaa ɔpepaw, na osu ma enyinii.
/// Yesaia 44:15
Ɛyɛ nea onipa de sɔ ogya;ɔde bi ka ne ho hyew,ɔde bi sɔ ogya to brodo.Nanso ɔde bi sen onyame na ɔsɔre no;ɔyɛ ohoni na ɔkotow no.
/// Yesaia 44:16
Ɔde dua no mu fa sɔ ogya;so na ɔnoa nʼaduan,ɔtoto ne nam wɔ so na wawe amee.Afei ɔka ne ho hyew na ɔka se,Aa! mahu ogya; me ho ayɛ me hyew.
/// Yesaia 44:17
Nkae no ɔde yɛ onyame, ne ohoni;ɔkotow no na ɔsɔre no.Ɔbɔ no mpae se,“Gye me; wo ne me nyame.”
/// Yesaia 44:18
Wonnim hwee, na wɔnte hwee ase;wɔatare wɔn ani so nti wonhu ade,wɔato wɔn adwene mu nti wɔnte hwee ase.
/// Yesaia 44:19
Obiara nna nnwen ho,obiara nni nimdeɛ anaa nhumu a ɔde bɛka se,“Mede fa sɔɔ ogya;na mpo metoo brodo wɔ ne nnyansramma so;metotoo nam wɔ so wee.Ɛsɛ sɛ mede nkae no yɛ akyiwade ana?Ɛsɛ sɛ mekotow gyentia ana?”
/// Yesaia 44:20
Saa onipa no di nsõ, nnaadaa koma ma no to kwan;ɔrentumi nnye ne ho, anaa nka se,“Nea mikura wɔ me nsa nifa yi nyɛ atoro ana?”
/// Yesaia 44:21
“Kae saa nneɛma yi, Yakob,efisɛ, woyɛ me somfo, Israel.Me na meyɛɛ wo, woyɛ me somfo;Ao Israel, me werɛ remfi wo.
/// Yesaia 44:22
Mapra wo mfomso agu te sɛ omununkumne wo bɔne te sɛ anɔpa bosu.San bra me nkyɛn,efisɛ magye wo.”
/// Yesaia 44:23
Momfa ahosɛpɛw nto dwom, ɔsorosoro,na Awurade na wayɛ eyi.Mommɔ ose, asase ase.Momma nnwonto so, mo mmepɔw,mo kwae ne emu nnua nyinaa,na Awurade agye Yakob,wada nʼanuonyam adi wɔ Israel.
/// Yesaia 44:24
Wɔbɛtena Yerusalem“Sɛɛ na Awurade se,wo Gyefo a ɔnwen wo wɔ awotwaa mu no:“Mene Awurade,nea wayɛ nneɛma nyinaa,nea ɔno nko ara trɛw ɔsoro munea ɔno nko ara twee asase mu,
/// Yesaia 44:25
nea ɔsɛe atoro adiyifo nsɛnkyerɛnnena ɔma nkɔmhyɛfo yɛ nkwaseafo,nea otutu anyansafo adenim guna ɔdan no nkwaseasɛm,
/// Yesaia 44:26
nea ɔma nʼasomfo nsɛm ba munea ɔhyɛ nʼasomafo nkɔmhyɛ mu ma,“nea ɔka fa Yerusalem ho se, ‘Wɔbɛtena mu,’ne Yuda nkurow ho se, ‘Wɔbɛkyekye,’ne mmubui ho se, ‘Mɛyɛ no foforo,’
/// Yesaia 44:27
nea ɔka kyerɛ asubun se, ‘Yow,na mɛma wo nsuwa ayoyow,’
/// Yesaia 44:28
nea ɔka wɔ Kores ho se, ‘Ɔyɛ me guanhwɛfona obewie nea mepɛ nyinaa yɛ;ɔbɛka afa Yerusalem ho se, “Ma wɔnkyekyere bio,”na waka afa asɔredan no ho se, “Ma wɔnto ne fapem.” ’ ”
