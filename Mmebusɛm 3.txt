/// Mmebusɛm 3:1
Nyansa De Yiyedi BaMe ba, mma wo werɛ mfi me nkyerɛkyerɛ,kora me mmara wɔ wo koma mu,
/// Mmebusɛm 3:2
na ɛbɛma wo nkwa aware, mfe bebreena ɛde yiyedi abrɛ wo.
/// Mmebusɛm 3:3
Mma adɔe ne nokware mmfi wo nkyɛnfa yan wo kɔn mukyerɛw gu wo koma pon so.
/// Mmebusɛm 3:4
Na wubenya adom ne din pawɔ Onyankopɔn ne nnipa anim.
/// Mmebusɛm 3:5
Fa wo koma nyinaa to Awurade so,na mfa wo ho nto wʼankasa ntease so;
/// Mmebusɛm 3:6
hu no wʼakwan nyinaa mu,na ɔbɛteɛ wʼakwan.
/// Mmebusɛm 3:7
Nnye wo ho nni sɛ woyɛ onyansafo;suro Awurade na kyi bɔne.
/// Mmebusɛm 3:8
Ɛde ahoɔden bɛbrɛ wo nipadua,na ayɛ aduan ama wo nnompe.
/// Mmebusɛm 3:9
Fa wʼahonya hyɛ Awurade anuonyam,ne wo nnɔbae a edi kan nyinaa;
/// Mmebusɛm 3:10
na ɛno na ɛbɛma wo pata ayɛ ma abu so,na nsa foforo abu afa wʼahina so.
/// Mmebusɛm 3:11
Me ba, sɛ Awurade teɛ wo so a, tie no yiye,na mmu nʼanimka so,
/// Mmebusɛm 3:12
Efisɛ, obiara a Awurade pɛ nʼasɛm no, ɔtwe nʼaso,sɛnea agya teɛ ɔba a ɔdɔ no no.
/// Mmebusɛm 3:13
Nhyira nka onipa a ohu nyansa,onipa a onya ntease,
/// Mmebusɛm 3:14
efisɛ, nimdeɛ so mfaso sen dwetɛ,na nea efi mu ba sen sikakɔkɔɔ.
/// Mmebusɛm 3:15
Ne bo yɛ den sen bota;na worentumi mfa wʼapɛde biara ntoto no ho.
/// Mmebusɛm 3:16
Nkwa tenten wɔ ne nsa nifa mu;ahonyade ne anuonyam wɔ ne nsa benkum mu.
/// Mmebusɛm 3:17
Nʼakwan yɛ ahomeka,na nʼanammɔnkwan nyinaa yɛ asomdwoe.
/// Mmebusɛm 3:18
Ɔyɛ nkwadua ma wɔn a woso ne mu;wɔn a wokura no mu no benya nhyira.
/// Mmebusɛm 3:19
Nyansa mu na Awurade yɛɛ asase fapem,na ntease mu na ɔde ɔsoro tim hɔ.
/// Mmebusɛm 3:20
Efi ne nimdeɛ mu na ɔkyekyɛɛ ebun mu,na omununkum nso tɔɔ obosu.
/// Mmebusɛm 3:21
Me ba, fa atemmu pa ne nhumu sie,na mma emfi wʼani so;
/// Mmebusɛm 3:22
ɛbɛyɛ nkwa ama wo,nnwinne a ɛma wo kɔn anuonyam wie pɛyɛ.
/// Mmebusɛm 3:23
Afei wo kwan so bɛyɛ wo dwoodwoo,na wo nan renhintiw;
/// Mmebusɛm 3:24
sɛ woda a worensuro;sɛ woda a wʼani bekum.
/// Mmebusɛm 3:25
Nsuro mpofirim amanehunuanaa ɔsɛe a ɛba amumɔyɛfo so,
/// Mmebusɛm 3:26
efisɛ Awurade bɛwɔ wʼafana ɔbɛkora wo nan afi afiri mu.
/// Mmebusɛm 3:27
Mfa ade pa nkame wɔn a wɔfata,bere a tumi wɔ wo nsam.
/// Mmebusɛm 3:28
Nka nkyerɛ wo yɔnko se:“Kɔ na bra; mede bɛma wo ɔkyena”wɔ bere a wowɔ no saa bere no.
/// Mmebusɛm 3:29
Mpam ɔhaw mma wo yɔnkobere a ɔne wo te yiye.
/// Mmebusɛm 3:30
Mmɔ obi sobo kwabere a ɔnyɛɛ wo bɔne biara ɛ.
/// Mmebusɛm 3:31
Mma wʼani mmere basabasayɛfo,na mfa nʼakwan no mu biara,
/// Mmebusɛm 3:32
efisɛ Awurade kyi basabasayɛfona ɔde ne werɛ hyɛ ɔtreneeni mu.
/// Mmebusɛm 3:33
Awurade nnome wɔ omumɔyɛfo fi so,na ohyira ɔtreneeni fi.
/// Mmebusɛm 3:34
Odi fɛwdifo a wɔyɛ ahantan no ho fɛw,na ɔdom ahobrɛasefo ne wɔn a wɔhyɛ wɔn so no.
/// Mmebusɛm 3:35
Anyansafo benya anuonyam adi,nanso nkwaseafo de, ɔma wɔn anim gu ase.
