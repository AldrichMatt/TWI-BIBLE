/// Nnwom 65:1
Dwom Dawid dwom.Yɛn Nyankopɔn, ayeyi retwɛn wo wɔ Sion,na yebedi yɛn bɔ a yɛahyɛ wo no so.
/// Nnwom 65:2
Wo a woyɛ mpaebɔ tiefo,wo nkyɛn na nnipa nyinaa bɛba.
/// Nnwom 65:3
Bere a yɛn bɔne menee yɛn no,wo na wode yɛn mmarato kyɛɛ yɛn.
/// Nnwom 65:4
Nhyira nka wɔn a wuyi wɔnma wɔbɛn wo sɛ wɔntena wʼadiwo hɔ!Nneɛma pa a ɛwɔ wo fi ahyɛ yɛn ma,nea ɛwɔ wʼasɔredan kronkron mu no.
/// Nnwom 65:5
Wode trenee nnwuma a ɛyɛ nwonwa ma yɛn mmuae,Onyankopɔn, yɛn agyenkwa,asase so mmaa nyinaa anidasone po so akyirikyiri nso.
/// Nnwom 65:6
Wonam wo tumi so yɛɛ mmepɔwde daa wʼahoɔden adi.
/// Nnwom 65:7
Wudwudwoo po asorɔkye ano,asorɔkye no mmobɔwee,ne amanaman no hooyɛ.
/// Nnwom 65:8
Wɔn a wɔte akyirikyiri no suro wʼanwonwade;faako a ade kye, nea anwummere yera,wofrɛ ahurusi nnwom wɔ hɔ.
/// Nnwom 65:9
Wohwɛ asase no gugu so nsu;woma no yɛ asase pa ma ɛboro so.Wode nsu hyɛ Onyankopɔn nsuwansuwa masɛnea ɛbɛma nnipa no aduan,efisɛ saa ne nea woahyɛ.
/// Nnwom 65:10
Wofɔw nea woafuntum hɔ no fɔkyeena wokaa nkɔmoa no kataa so;wode nsu petee so ma no yɛɛ bɛtɛɛna wuhyiraa so afifide.
/// Nnwom 65:11
Wode nnɔbae bebree wiee afe no,na wo nteaseɛnam yɛɛ ma buu so.
/// Nnwom 65:12
Sare so nwura dɔɔsona anigye baa nkoko so.
/// Nnwom 65:13
Nguankuw ahyɛ adidibea hɔ mana awi akata aku no so;wɔbɔ ose, to ahosɛpɛw dwom.
