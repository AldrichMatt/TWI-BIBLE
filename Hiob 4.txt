/// Hiob 4:1
Elifas Mmuae A Edi KanNa Temanni Elifas buaa Hiob se,
/// Hiob 4:2
“Sɛ obi pɛ sɛ ɔne wo kasa a, worennya ntoboase ana?Hena na wobetumi aka nʼano ato mu?
/// Hiob 4:3
Dwene sɛnea wakyerɛkyerɛ nnipa bebree,sɛnea woahyɛ nsa a emu ayɛ mmerɛw no den.
/// Hiob 4:4
Wo nsɛm ahyɛ wɔn a wɔahintiw no den;woahyɛ nkotodwe a ayɛ mmerɛw mu den.
/// Hiob 4:5
Na afei a ɔhaw aba no, wʼaba mu abu;adwira wo, na wo werɛ ahow.
/// Hiob 4:6
So ɛnsɛ sɛ wo nyamesuro yɛ wʼahotosona wʼakwan a ɛho nni asɛm no yɛ wʼanidaso ana?
/// Hiob 4:7
“Dwene ho: Wɔasɛe obi a ne ho nni asɛm pɛn ana?Ɛhefa na wɔsɛee obi a ɔyɛ pɛ?
/// Hiob 4:8
Sɛnea mahu no, wɔn a wofuntum bɔnene wɔn a wodua ɔhaw no twa so aba.
/// Hiob 4:9
Onyankopɔn home ano, wɔsɛe;nʼabufuw turuw a wɔyera.
/// Hiob 4:10
Gyata betumi abobɔ mu na wɔaworo so,nanso wɔabubu gyata akɛse no se.
/// Hiob 4:11
Gyata annya hanam a owu,na gyatabere mma no bɔ hwete.
/// Hiob 4:12
“Wɔbɛkaa kokoamsɛm bi kyerɛɛ mena mʼaso tee no sɛ asomsɛm.
/// Hiob 4:13
Wɔ anadwo daeso basabasa mu,bere a nnipa adeda nnahɔɔ no,
/// Hiob 4:14
ehu ne nketenkete kyeree meɛmaa me nnompe nyinaa wosowee.
/// Hiob 4:15
Honhom bi twaa mʼani so,na me ho nwi sɔre gyinae.
/// Hiob 4:16
Egyinae,nanso, manhu nʼabɔsu.Biribi begyinaa mʼanim,na metee nne bɔkɔɔ bi a ɛrebisa se,
/// Hiob 4:17
‘Onipa desani betumi ateɛ asen Onyankopɔn?Na mpo ɔhoɔdenfo betumi ayɛ kronkron asen ne Yɛfo ana?
/// Hiob 4:18
Sɛ Onyankopɔn ntumi mfa ne ho nto nʼankasa asomfo so,sɛ ɔka nʼabɔfo mfomso kyerɛ wɔn a,
/// Hiob 4:19
na nkantom wɔn a wɔtete dɔte afi mu,wɔn a wɔn fapem sisi mfutuma muna wɔdwerɛw wɔn ntɛm so sen abubummaba!
/// Hiob 4:20
Efi anɔpahema kosi anwummere wobubu wɔn mu nketenkete;na wɔyera korakora a obiara nhu wɔn bio.
/// Hiob 4:21
So wommiamia wɔn ntamadan ahama mu,a ɛno nti wowuwu a wonni nyansa ana?’
