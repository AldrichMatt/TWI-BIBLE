/// Hesekiel 30:1
Misraim Ho KwadwomAwurade asɛm baa me nkyɛn se: 
/// Hesekiel 30:2
“Onipa ba, hyɛ nkɔm na ka se: ‘Sɛɛ na Otumfo Awurade se:“ ‘Twa adwo na ka se,“Ao da no!”
/// Hesekiel 30:3
Na da no abɛn,Awurade da no abɛn,omununkum da,amanaman no atemmu bere.
/// Hesekiel 30:4
Afoa bi bɛsɔre atia Misraim,na ahoyeraw bɛba Kus so.Sɛ apirafo totɔ wɔ Misraim awɔbɛsoa nʼahonyade akɔna wɔabubu ne fapem agu fam.
/// Hesekiel 30:5
Kus ne Put, Lidia ne Arabia nyinaa, Libia ne bɔhyɛ asase no so nnipa ne Misraim bɛtotɔ wɔ afoa ano.
/// Hesekiel 30:6
“ ‘Sɛɛ na Awurade se:“ ‘Misraim nnamfonom bɛtotɔna nʼahomaso ahoɔden bedi no huammɔ.Efi Migdol kosi Aswanwɔbɛtotɔ wɔ afoa a ɛwɔ ne mu no ano,Otumfo Awurade asɛm ni.
/// Hesekiel 30:7
Wɔbɛdeda mpanwɔ nsase a ada mpan mu,na wɔn nkuropɔn bebubu akankuropɔn a abubu ho.
/// Hesekiel 30:8
Afei wobehu sɛ mene Awurade no,bere a mede ogya ato Misraim muna madwerɛw nʼaboafo nyinaa no.
/// Hesekiel 30:9
“ ‘Saa da no, asomafo de ahyɛn befi me nkyɛn akohunahuna Kus a ne tirim yɛ no dɛ no. Ne ho bɛyeraw no wɔ Misraim atemmuda no, na ampa ara ɛbɛba mu.
/// Hesekiel 30:10
“ ‘Sɛɛ na Otumfo Awurade se:“ ‘Mede Misraim dɔm bebrebe no bɛba awieimɛfa Babiloniahene Nebukadnessar so.
/// Hesekiel 30:11
Ɔno ne nʼasraafo; amanaman no mu anuɔdenfo,wɔde wɔn bɛba abɛsɛe asase no.Wɔbɛtwe wɔn afoa atia Misraimna wɔde afunu ahyɛ asase no so ma.
/// Hesekiel 30:12
Mɛma Nil mu nsu ayowna matɔn asase no ama nnipa bɔne;menam ananafo sobɛsɛe asase no ne nea ɛwɔ mu nyinaa.Me Awurade na maka.
/// Hesekiel 30:13
“ ‘Sɛɛ na Otumfo Awurade se:“ ‘Mɛsɛe ahoni nona mede Memfis nsɛsode ahorow no aba awiei.Misraim rennya mmapɔmma bio,na mɛma hu aba asase no so nyinaa.
/// Hesekiel 30:14
Mɛsɛe Misraim Atifi,ato Soan mu gyana matwe Tebes aso.
/// Hesekiel 30:15
Mehwie mʼabufuwhyew agu Pɛlusum so,Misraim bammɔ dennen no,na matwa Tebes nnipa bebrebe no agu.
/// Hesekiel 30:16
Mɛto Misraim mu gya;Pɛlusum de ɔyaw bebubu ne mu.Ahum bebu afa Tebes so;na Memfis bedi abooboo da biara.
/// Hesekiel 30:17
Heliopolis ne Bubastis mmerantebɛtotɔ wɔ afoa ano,na nkuropɔn no ankasa bɛkɔ nnommum mu.
/// Hesekiel 30:18
Sum kabii beduru Tapanhes, da nosɛ mibubu Misraim konnua no a;hɔ na nʼahomaso ahoɔden bɛba awiei.Omununkum bɛkata no so,na ne nkuraa bɛkɔ nnommum mu.
/// Hesekiel 30:19
Ɛno nti mɛtwe Misraim aso,na wobehu sɛ mene Awurade no.’ ”
/// Hesekiel 30:20
Afe a ɛto so dubaako no, ɔsram a edi kan no da a ɛto so ason no, Awurade asɛm baa me nkyɛn se: 
/// Hesekiel 30:21
“Onipa ba, mabu Misraimhene Farao basa mu. Wɔnkyekyeree, na atoa bio; na wɔmfa nhyɛɛ ntama bamma mu na anya ahoɔden a ɔde beso afoa mu. 
/// Hesekiel 30:22
Ɛno nti, Otumfo Awurade na ose: Mene Misraimhene Farao anya; mebubu nʼabasa abien no mu; basa a eye ne nea mu abu no, na mama afoa afi ne nsam atɔ fam. 
/// Hesekiel 30:23
Mede Misraimfo bɛkɔ amanaman mu na mahwete wɔn agu nsase so. 
/// Hesekiel 30:24
Mɛhyɛ Babiloniahene basa mu den na mede mʼafoa ahyɛ ne nsa, nanso Farao de, mebu nʼabasa mu, na wasi apini wɔ nʼanim sɛ obi a wapira opirabɔne. 
/// Hesekiel 30:25
Mɛma Babiloniahene abasa mu ayɛ den, nanso Farao abasa bedwudwo asensɛn ne ho. Sɛ mede mʼafoa hyɛ Babiloniahene nsa na ɔma so tia Misraim a, wobehu sɛ mene Awurade no. 
/// Hesekiel 30:26
Mede Misraimfo bɛkɔ amanaman mu na mahwete wɔn agu nsase no so. Ɛno na wobehu sɛ mene Awurade no.”
