/// Hiob 15:1
Elifas Mmuae A Ɛto So AbienNa Temanni Elifas buae se,
/// Hiob 15:2
“Enti onyansafo de nsɛm a aba biara nni mu beyi nʼanoanaasɛ ɔde apuei mframa a emu yɛ hyew bɛhyɛ nʼafuru ma?
/// Hiob 15:3
Ɔde nsɛm huhuw begye akyinnye,aka nsɛm a mfaso biara nni so ana?
/// Hiob 15:4
Wototo onyamesuro ase mmomna wusiw Onyankopɔn som ho kwan.
/// Hiob 15:5
Wo bɔne kyerɛ wʼano nea ɔnka;na woafa anitew tɛkrɛma.
/// Hiob 15:6
Wʼankasa wʼano bu wo kumfɔ, ɛnyɛ me de;wʼankasa wʼano di adanse tia wo.
/// Hiob 15:7
“Wone onipa a wɔwoo wo dii kan ana?Wɔwoo wo ansa na wɔrewo nkoko ana?
/// Hiob 15:8
Wutie Onyankopɔn afotu ana?Wo nko ara na wunim nyansa ana?
/// Hiob 15:9
Dɛn na wunim a, yennim?Nhumu bɛn na wowɔ a yenni?
/// Hiob 15:10
Nea wafuw dwen ne akwakoraa wɔ yɛn afawɔn a wɔanyinyin sen wʼagya mpo.
/// Hiob 15:11
Onyankopɔn awerɛkyekyene nsɛm a wɔka no brɛoo kyerɛ wo no sua ma wo ana?
/// Hiob 15:12
Adɛn nti na wo koma atwe wo akɔadɛn nti na wʼani asɔ gya,
/// Hiob 15:13
na woadan wʼabufuw agu Onyankopɔn sona woma saa nsɛm yi pue fi wʼano?
/// Hiob 15:14
“Ɔdesani ne hena a obetumi ayɛ pɛ,anaasɛ nea ɔbea awo no bɛn na obetumi ayɛ ɔtreneeni?
/// Hiob 15:15
Onyankopɔn nni ahotoso wɔ nʼakronkronfo muɔsorosoro mpo nyɛ kronkron wɔ nʼani so,
/// Hiob 15:16
na me ne onipa debɔneyɛfo ne omumɔyɛfo aɔnom bɔne sɛ nsu.
/// Hiob 15:17
“Tie me, na mɛkyerɛ wo mu;ma menka nea mahu nkyerɛ wo,
/// Hiob 15:18
nea anyansafo apae mu aka,a wɔamfa biribiara a wonya fii wɔn agyanom hɔ no ansie
/// Hiob 15:19
(wɔn nko ara na wɔde asase no maa wɔnbere a ananafo biara nni wɔn mu):
/// Hiob 15:20
Omumɔyɛfo kɔ ahohia mu, ne nkwanna nyinaa,na basabasayɛni nso, ne mfe a wɔahyehyɛ ama no nyinaa.
/// Hiob 15:21
Nnyigyei a ɛyɛ hu hyɛ nʼasom ma;na sɛ ɛyɛ sɛ nneɛma rekɔ yiye ma no a, akorɔmfo tow hyɛ ne so.
/// Hiob 15:22
Ɔpa abaw sɛ obeguan afi sum mu;wɔabɔ no ato hɔ ama afoa.
/// Hiob 15:23
Okyinkyin hwehwɛ aduan;onim sɛ sum da no abɛn.
/// Hiob 15:24
Ɔhaw ne ahoyeraw yi no hu;ɛhyɛ ne so sɛ ɔhene a wasiesie ne ho ama ɔko,
/// Hiob 15:25
efisɛ ɔteɛteɛ ne nsa kyerɛ Onyankopɔnna ɔma ne ho so tia Otumfo,
/// Hiob 15:26
wɔde nkatabo a mu piw na ɛyɛ denkɔ ne so a, onsuro obiara.
/// Hiob 15:27
“Ɛwɔ mu sɛ srade ama nʼafono atotɔna nʼasen mu nam abubu agu so de,
/// Hiob 15:28
nanso ɔbɛtena nkurow a agu sona watena afi a obi nte mu,afi a ɛrebubu mu.
/// Hiob 15:29
Ɔrenkɔ so nyɛ ɔdefo bio, na nʼahonya rennyina,na nʼagyapade so bɛtew na ayera wɔ asase so.
/// Hiob 15:30
Ɔrenguan sum no;ogyaframa bɛhyew ne mman,na Onyankopɔn anom ahomegu bɛsoa no akɔ.
/// Hiob 15:31
Ɛnsɛ sɛ ɔde ne ho to nneɛma huhuw so de daadaa ne ho,efisɛ ɔrennya hwee mfi mu.
/// Hiob 15:32
Ansa na ne da bedu no, wobetua no ka a bi nka,na ne mman renyɛ frɔmfrɔm.
/// Hiob 15:33
Ɔbɛyɛ sɛ bobedua a wɔaporow so aba a ennyin ɛ,te sɛ ngodua a ne nhwiren reporow gu fam.
/// Hiob 15:34
Na abɔnefo fekuw a wonnim Onyankopɔn no rensow aba,na ogya bɛhyew wɔn a wɔdɔ kɛtɛasehyɛ no ntamadan.
/// Hiob 15:35
Wonyinsɛn ɔhaw na wɔwo bɔne;wɔn awotwaa siesie nnaadaa.”
