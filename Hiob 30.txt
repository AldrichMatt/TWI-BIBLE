/// Hiob 30:1
“Nanso mprempren wɔserew me,nnipa a manyin sen wɔn,na wɔn agyanom mfata sɛwɔne me nguan ho akraman tena.
/// Hiob 30:2
Mfaso bɛn na wɔn nsa mu ahoɔden wɔ ma me,bere a wɔn ahoɔden afi wɔn mu?
/// Hiob 30:3
Ohia ne ɔkɔm ama wɔn ho atetew,wɔnantew asase keseene asase bonin so anadwo.
/// Hiob 30:4
Wɔboaboaa nkyenhaban ano wɔ nkyɛkyerɛ mu,na wɔde sare so nnua ntin yɛɛ wɔn aduan.
/// Hiob 30:5
Wɔn mfɛfo pam wɔn fii wɔn mu,na wohuroo wɔn sɛ akorɔmfo.
/// Hiob 30:6
Wɔhyɛɛ wɔn ma wɔtenaa suka a emu awo,abotan ne fam ntokuru mu,
/// Hiob 30:7
wosuu sɛ mfurum wɔ wuramna wɔfofɔree so wɔ ɔdɔtɔ ase.
/// Hiob 30:8
Kuw a wɔmfra na wonni din,wɔpam wɔn fii asase no so.
/// Hiob 30:9
“Na nnɛ yi wɔn mmabarima de dwom bɔ me akutia;mayɛ abusude wɔ wɔn mu.
/// Hiob 30:10
Wokyi me na wontwiw mmɛn me;wɔmmfɛre sɛ wɔtete ntasu gu mʼanim.
/// Hiob 30:11
Afei a Onyankopɔn abubu me tadua na ɔde amanehunu aba me so yi,wɔyɛ nea wɔpɛ wɔ mʼanim.
/// Hiob 30:12
Abusuakuw no tow hyɛ me so wɔ me nifa so;wosum mʼanan mfiri,na wosisi mpie tia me.
/// Hiob 30:13
Wosisiw mʼakwan;na wonya me sɛe mena obiara mmoa me.
/// Hiob 30:14
Wɔba te sɛ nea wofi ntokuru a ano abae mu;wɔnam mmubui no mu munumunum ba.
/// Hiob 30:15
Ahunahuna ma me ho dwiriw me;mʼanuonyam atu kɔ sɛnea mframa abɔ agu,me bammɔ atu ayera sɛ omununkum.
/// Hiob 30:16
“Na mprempren, me nkwa resa;na amanehununna akyekyere me.
/// Hiob 30:17
Anadwo wowɔ me nnompe mu;ɔyaw a ɛwe me no nnyae.
/// Hiob 30:18
Onyankopɔn fi ne tumi mu yɛ sɛ adurade ma me;omia me te sɛ mʼatade kɔn.
/// Hiob 30:19
Ɔtow me kyene dontori muna ɔma me yɛ sɛ mfutuma ne nsõ.
/// Hiob 30:20
“Onyankopɔn, misu mefrɛ wo, nanso wummua me.Mesɔre gyina, nanso wohwɛ me kɛkɛ.
/// Hiob 30:21
Woba me so anibere so;wode wʼabasa mu tumi tow hyɛ me so.
/// Hiob 30:22
Wuhwim me na wode mframa pia me;wudenkyidenkyi me wɔ ahum mu.
/// Hiob 30:23
Minim sɛ wode me bɛkɔ owu mu,faako a woahyɛ ama ateasefo nyinaa no.
/// Hiob 30:24
“Ampa ara obiara mfa ne nsa nka onipa a ɔrebrɛbere a ɔresu pɛ mmoa wɔ nʼamanehunu mu.
/// Hiob 30:25
Mansu amma wɔn a wɔwɔ ɔhaw mu ana?Me kra werɛ anhow amma ahiafo ana?
/// Hiob 30:26
Nanso bere a mʼani da papa so no, bɔne bae;bere a mepɛɛ hann no sum na edurui.
/// Hiob 30:27
Me yafunu mu a ɛwowɔ me no nnyae da;na nna a amanehunu wɔ mu da mʼanim.
/// Hiob 30:28
Menenam a mabiri, nanso ɛnyɛ sɛ owia na ahyew me;migyina aguabɔbea na misu pɛ mmoa.
/// Hiob 30:29
Madan nnompo nuabarima,me ne mpatu na ɛbɔ.
/// Hiob 30:30
Me honam ani biri na ehuanhuan;atiridii ama me ho adɔ.
/// Hiob 30:31
Me sanku bɔ kwadwom,na mʼatɛntɛbɛn ma agyaadwotwa nnyigyei.
