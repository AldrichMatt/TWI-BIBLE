/// Hiob 26:1
Hiob Kyerɛ Nyankopɔn KɛseyɛNa Hiob kasaa bio se,
/// Hiob 26:2
“Woaboa nea onni tumi!Woagye basa a enni ahoɔden!
/// Hiob 26:3
Woatu nea onnim nyansa fo!Na woada nhumu pa ara adi!
/// Hiob 26:4
Hena na ɔboaa wo ma wokaa saa nsɛm yi?Hena honhom na ɛkasa faa wo mu?
/// Hiob 26:5
“Awufo wɔ ahoyeraw kɛse mu,wɔn a wɔwɔ nsu ase ne nea ɛte mu nyinaa.
/// Hiob 26:6
Asaman da adagyaw Onyankopɔn anim;Ɔsɛe nso nni nkataso.
/// Hiob 26:7
Ɔtrɛw wim atifi fam kata nea ɛda mpan so;na ɔde asase sensɛn ohunu so.
/// Hiob 26:8
Ɔbɔ nsu boa hyɛ ne omununkum mu,nanso nsu no mu duru ntumi mpae no.
/// Hiob 26:9
Ɔtrɛw ne omununkum mude kata ɔsram ani.
/// Hiob 26:10
Ɔhyɛ agyirae wɔ nsu sode to ɔhye wɔ hann ne sum ntam.
/// Hiob 26:11
Ɔsoro nnyinaso wosow,na nʼanimka ma wɔn ho dwiriw wɔn.
/// Hiob 26:12
Ɔde ne tumi wosow pone nyansa mu, otwitwaa Rahab mu asinasin.
/// Hiob 26:13
Ɔde ne home maa wim tewee;na ne nsa wɔɔ ɔwɔ a ɔrewea.
/// Hiob 26:14
Eyinom yɛ ne nnwuma kakraa bi;ne tumi kakraa bi kɛkɛ!Na hena na obetumi ate ne tumi mmubomu no ase?”
