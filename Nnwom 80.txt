/// Nnwom 80:1
Dwom Asaf dwom.Israel guanhwɛfo, tie yɛn,wo a wudii Yosef anim sɛnea wodi nguankuw anim;wo a wote ahengua so wɔ kerubim ntam no, hyerɛn
/// Nnwom 80:2
wɔ Efraim, Benyamin ne Manase anim.Kanyan wo tumi;bra begye yɛn nkwa.
/// Nnwom 80:3
Ao Onyankopɔn, gye yɛn bio;ma wʼanim nhyerɛn yɛn so,na wɔagye yɛn nkwa.
/// Nnwom 80:4
Asafo Awurade Nyankopɔn,wʼabufuw bɛdɛw akosi da bɛn,wʼabufuw a etia wo nkurɔfo mpaebɔ no?
/// Nnwom 80:5
Wode nusu yɛɛ aduan maa wɔn dii;wode nusu kuruwama maa wɔn nomee.
/// Nnwom 80:6
Wode yɛn ayɛ nea yɛn mfɛfo ko ho,na yɛn atamfo serew yɛn.
/// Nnwom 80:7
Asafo Nyankopɔn, gye yɛn bio;ma wʼanim nhyerɛn wɔ yɛn so,na wɔagye yɛn nkwa.
/// Nnwom 80:8
Wutuu bobe fi Misraim beduae;wopam amanaman no na wuduae.
/// Nnwom 80:9
Wosiesiee asase no baabi maa no,egyee ntin na ɛtrɛw asase no so.
/// Nnwom 80:10
Ne nwini kataa mmepɔw no sone mman kataa sida akɛse no so.
/// Nnwom 80:11
Ɛdennan trɛw kɔɔ Po no so,na ɛfefɛw trɛw koduu Asubɔnten no ho.
/// Nnwom 80:12
Adɛn nti na woabubu nʼafasuama wɔn a wotwa mu wɔ hɔ no tetew ne bobe aba no?
/// Nnwom 80:13
Kɔkɔte fi wuram bɛsɛe no pasaana mmoadoma a wɔwɔ sare so de yɛ wɔn aduan.
/// Nnwom 80:14
Asafo Nyankopɔn, san bra yɛn nkyɛn!fi ɔsoro hɔ hwɛ na wubehu!Hwɛ saa bobe yi so,
/// Nnwom 80:15
ntin a wo nsa nifa adua no,ɔbabarima a woatetew no ama wo ho no.
/// Nnwom 80:16
Wɔatwa wo bobe no ato fam, ato mu gya ama ahyew;wʼanimka ma wo nkurɔfo ase tɔre.
/// Nnwom 80:17
Fa wo nsa kata ɔbarima a ɔwɔ wo nifa no so,onipa ba a woatetew no ama wo ho no.
/// Nnwom 80:18
Afei yɛrentwe yɛn ho mfi wo nkyɛn;kanyan yɛn, na yɛbɛbɔ wo din.
/// Nnwom 80:19
Asafo Awurade Nyankopɔn, gye yɛn bio,na ma wʼanim nhyerɛn yɛn so,na wɔagye yɛn nkwa.
