/// Nnwom 47:1
Dwom Koramma dwom.Amanaman nyinaa, mommɔ mo nsam;momfa anigye nteɛ mu mfrɛ Onyankopɔn.
/// Nnwom 47:2
Awurade Ɔsorosoroni no ho yɛ nwonwa,Ɔyɛ Ɔhene kɛse wɔ asase nyinaa so!
/// Nnwom 47:3
Ɔde amanaman hyɛɛ yɛn ase,na ɔde nnipa hyɛɛ yɛn anan ase.
/// Nnwom 47:4
Oyii yɛn agyapade maa yɛn,nea ɛyɛ Yakob a ɔdɔ no no ahohoahoade.
/// Nnwom 47:5
Onyankopɔn aforo kɔ soro wɔ anigye nteɛteɛmu mu,Awurade wɔ torobɛnto nnyigyei mu.
/// Nnwom 47:6
To ayeyi nnwom ma Onyankopɔn, to ayeyi nnwom;to ayeyi nnwom ma yɛn Hene, to ayeyi nnwom.
/// Nnwom 47:7
Efisɛ Onyankopɔn yɛ asase nyinaa so Hene.Monto ahurusi nnwom mma no.
/// Nnwom 47:8
Onyankopɔn di hene wɔ amanaman no so;Onyankopɔn te nʼahengua kronkron so.
/// Nnwom 47:9
Amanaman no mu akunini boaboa wɔn ho anosɛ Abraham Nyankopɔn nkurɔfo,efisɛ asase so ahemfo yɛ Onyankopɔn de;na wɔma no so kɛse.
