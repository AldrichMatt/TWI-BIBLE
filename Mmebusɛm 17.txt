/// Mmebusɛm 17:1
Aduan sakoo a asomdwoe wɔ hoye sen ofi a aponto ahyɛ no ma nanso basabasayɛ wɔ mu.
/// Mmebusɛm 17:2
Ɔsomfo nyansafo bedi ɔba nimguasefo so,na obenya ne kyɛfa wɔ agyapade no mu sɛ anuanom no mu baako.
/// Mmebusɛm 17:3
Kyɛmfɛre wɔ hɔ ma dwetɛ na fononoo wɔ hɔ ma sikakɔkɔɔnanso Awurade na ɔsɔ koma hwɛ.
/// Mmebusɛm 17:4
Omumɔyɛfo tie nsusuwii bɔne;ɔtorofo yɛ aso ma adwene bɔne tɛkrɛma.
/// Mmebusɛm 17:5
Nea odi ahiafo ho fɛw no bu wɔn Yɛfo animtiaa;na nea ɔfoa amanehunu so no benya asotwe.
/// Mmebusɛm 17:6
Nananom yɛ mmasiriwa anuonyam,na awofo yɛ wɔn mma ahohoahoa.
/// Mmebusɛm 17:7
Anotew nye mma ɔkwasea,saa ara na ano a edi atoro mfata ɔhene.
/// Mmebusɛm 17:8
Nea ɔma adanmude no hu sɛ ɛyɛ suman;osusuw sɛ nkonimdi bɛba bere biara.
/// Mmebusɛm 17:9
Nea obu nʼani gu mfomso so no ma ɔdɔ kwan,na nea ɔkɔ so bɔ so no tetew nnamfonom ntam.
/// Mmebusɛm 17:10
Animka sɔ onipa a ɔwɔ nhumu anisen mmaa ɔha a wɔbɔ ɔkwasea.
/// Mmebusɛm 17:11
Onipa bɔnefo ani wɔ atuatew nko ara sona wɔbɛsoma odwumayɛni tirimuɔdenfo akɔ no so.
/// Mmebusɛm 17:12
Eye sɛ wubehyia sisi a wɔawia ne mmasen ɔkwasea a ɔregyimi.
/// Mmebusɛm 17:13
Sɛ obi de bɔne tua papa so ka a,bɔne rempa ne fi da.
/// Mmebusɛm 17:14
Ntɔkwaw mfiase te sɛ nea wɔretue suka;enti gyae ma ɛnka na ankɔfa ɔham amma.
/// Mmebusɛm 17:15
Sɛ wobegyaa nea odi fɔ ne sɛ wobebu nea odi bem kumfɔ no,Awurade kyi nʼabien no nyinaa.
/// Mmebusɛm 17:16
Sika a ɛwɔ ɔkwasea nsam so nni mfaso,efisɛ onni botae biara sɛ obehu nyansa.
/// Mmebusɛm 17:17
Adamfo kyerɛ ɔdɔ bere nyinaa mu,wɔwo onuabarima ma ahokyere bere.
/// Mmebusɛm 17:18
Obi a onni adwene no na ɔde ne nsa hyɛ krataa ase di akagyinamunam so de si awowa ma ne yɔnko.
/// Mmebusɛm 17:19
Nea ɔpɛ ntɔkwaw no dɔ bɔne;nea osi ɔpon tenten no frɛfrɛ ɔsɛe.
/// Mmebusɛm 17:20
Onipa a ɔwɔ porɔwee koma no nnya nkɔso;nea ɔwɔ nnaadaa tɛkrɛma no tɔ amane mu.
/// Mmebusɛm 17:21
Nea ɔwo ɔbakwasea no di awerɛhow,ɔbakwasea agya nni anigye.
/// Mmebusɛm 17:22
Koma mu anigye yɛ aduru, ɛsa ɔyare,nanso honhom a abotow no yoyow nnompe.
/// Mmebusɛm 17:23
Omumɔyɛfo gye adanmude wɔ sum asede kyea atɛntrenee.
/// Mmebusɛm 17:24
Onipa a ɔwɔ nhumu no ani kɔ nyansa so,na ɔkwasea toto nʼani kosi asase ano.
/// Mmebusɛm 17:25
Ɔbakwasea hyɛ nʼagya awerɛhow,na ɔma nea onyinsɛn no no di yaw.
/// Mmebusɛm 17:26
Enye sɛ wɔtwe nea odi bem aso,anaasɛ wotwa adwumayɛfo mmaa wɔ wɔn nokwaredi nti.
/// Mmebusɛm 17:27
Onimdefo dwene nʼanom kasa ho,na nea ɔwɔ nhumu no wɔ abodwo.
/// Mmebusɛm 17:28
Mpo sɛ ɔkwasea yɛ dinn a wobu no sɛ onyansafo,na sɛ omua nʼano a wobu no sɛ ɔwɔ nhumu.
