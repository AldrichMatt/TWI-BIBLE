/// 1 Mose 49:1
Yakob Hyira Ne MmabarimaYakob frɛɛ ne mmabarima nyinaa ka kyerɛɛ wɔn se, “Mummetwa me ho nhyia, na menka mo nea ɛbɛba mo so daakye.
/// 1 Mose 49:2
“Yakob mmabarima, mommoaboa mo ho ano, na muntie;muntie mo agya Israel.
/// 1 Mose 49:3
“Ruben, wo na woyɛ mʼabakan.Wo na woyɛ me tumi ne mʼahoɔden nsɛnkyerɛnne a edi kan aɛboro anuonyam ne tumi so.
/// 1 Mose 49:4
Woyɛ kitikiti sɛ asorɔkye, nanso worenkɔ so bio,efisɛ woforoo wʼagya mpa ne ne yere kɔdae,de guu mʼanim ase.
/// 1 Mose 49:5
“Simeon ne Lewi yɛ anuanom.Wogyina hɔ ma basabasayɛ ne asisi.
/// 1 Mose 49:6
Mma me nkɔka wɔn agyinatu ho,efisɛ wɔnam wɔn abufuw so akunkum nnipa,na wokunkum anantwi de gyee wɔn ani.
/// 1 Mose 49:7
Nnome nka wɔn abufuw, efisɛ ano yɛ den,na ɛyɛ atirimɔdensɛm!Ɛno nti, mɛbɔ wɔn asefo ahweteIsraelman mu nyinaa.
/// 1 Mose 49:8
“Yuda, wo nuabarimanom beyi wo ayɛ.Wobɛsɛe wʼatamfo nyinaa.Wʼagya mmabarima bɛkotow wo.
/// 1 Mose 49:9
Yuda, woyɛ gyata ba awoawe wʼatamfo nam awie.Wote sɛ gyata a wabutuw.Hena na obetumi akɔka no?
/// 1 Mose 49:10
Ahempema remfi Yuda nsam,na saa ara nso na ahempema remfi nʼanan ntam,kosi sɛ, nea ɛyɛ ne dea a aman nyinaa betie no no bɛba.
/// 1 Mose 49:11
Ɔbɛsa nʼafurum wɔ bobe dua mu.Ɔde nʼafurum ba bɛsa bobe pa mman mu.Ɔbɛhoro ne ntama wɔ nsa mu,na wahoro nʼatade nso wɔ bobesa kɔɔ mu.
/// 1 Mose 49:12
Nʼaniwa aba bebiri asen bobesa.Ne se bɛyɛ fitaa asen nufusu.
/// 1 Mose 49:13
“Sebulon bɛtena mpoano.Obesisi ahyɛngyinabea ama ahyɛn.Nʼahye so bɛtrɛw akosi Sidon.
/// 1 Mose 49:14
“Isakar yɛ afurum hoɔdenfo aobutuw hɔ rehome wɔ nguankuw mu.
/// 1 Mose 49:15
Sɛ ohu sɛnea nʼahomegyebea ye fa,ne sɛnea nʼasase no so dwo a,obekuntun agye adesoa,na wapene so sɛ akoa ama ɔhyɛ adwuma.
/// 1 Mose 49:16
“Dan bebu ne manfo atɛnsɛ Israel mmusuakuw no baako.
/// 1 Mose 49:17
Dan bɛyɛ sɛ ɔwɔ a ɔda kwankyɛn;ɔbɛyɛ sɛ ahurutoa a ɔnam ɔtempɔn mu aɔka ɔpɔnkɔ nantin,sɛnea ɛbɛma ne sotefo atew ahwe nʼakyi.
/// 1 Mose 49:18
“Awurade, wo nkwagye na meretwɛn.
/// 1 Mose 49:19
“Nnipa bɔnefo bɛtow ahyɛ Gad so,na ɔno nso betiw wɔn atow ahyɛ wɔn so.
/// 1 Mose 49:20
“Aser aduan a odi no bɛyɛ aduan pa.Na ɔbɛma ahennuan a ɛyɛ akɔnnɔ.
/// 1 Mose 49:21
“Naftali te sɛ ɔforote a wɔagyaa no aɔwo mma ahoɔfɛfo.
/// 1 Mose 49:22
“Yosef yɛ ngodua a ɛsow aba,a esi asuten ho,na ne mman tra afasu.
/// 1 Mose 49:23
Agyantowfo kaa no hyɛe,de abufuw tow hyɛɛ ne so.
/// 1 Mose 49:24
Nanso ne bɛma no gyinaa pintinn,na ne basa mu yɛɛ den;esiane Otumfo Nyankopɔn a Yakob som no noa ɔyɛ oguanhwɛfo ne Israel botantim no;
/// 1 Mose 49:25
esiane Onyankopɔn a wʼagya som no a ɔboa wo no;Otumfo a ɔde ɔsoro nhyira behyira wo;nhyira a efi asase ase pɛɛ;nhyira a efi nufu ne ɔyafunu mu no.
/// 1 Mose 49:26
Wʼagya nhyira a wɔahyira no nobɛdɔɔso asen tete nteredee mmepɔwne nkoko a etintim hɔ daa no so nnɔbae.Eyinom nyinaa mmra Yosef ti so,engugu anuanom no mu nea wɔapaw no no anintɔn so.
/// 1 Mose 49:27
“Benyamin yɛ pataku a ɔyɛ nam;ɔbɔ aporɔw anɔpa, kyere ne hanam we,na edu anwummere a, ɔkyekyɛ nam nkae no.”
/// 1 Mose 49:28
Eyi ne nhyira a Israel mmusuakuw dumien no agya de hyiraa wɔn; obiara ne sɛnea ɛfata no.
/// 1 Mose 49:29
Yakob Wu Ne Ne SieYakob rebewu no, ɔka kyerɛɛ wɔn hyɛɛ wɔn se, “Aka kakraa bi, na wɔrebɛfa me akɔka me mpanyimfo ho. Sɛ miwu a, munsie me wɔ ɔboda a ɛwɔ Hetini Efron afuw a wosiee me mpanyimfo wɔ mu no mu. 
/// 1 Mose 49:30
Ɛno ne ɔboda ne afuw a ɛwɔ Makpela, a ɛbɛn Mamrɛ a ɛwɔ Kanaan asase so no. Abraham tɔɔ saa ɔboda no fii Hetini Efron nkyɛn, de yɛɛ amusiei. 
/// 1 Mose 49:31
Saa ɔboda no mu na wosiee Abraham ne ne yere Sara. Ɛhɔ ara nso na wosiee Isak ne ne yere Rebeka, na misiee Lea nso. 
/// 1 Mose 49:32
Me nena Abraham tɔɔ afuw no ne ɔboda a ɛka ho no nyinaa fii Hetifo no nkyɛn.”
/// 1 Mose 49:33
Bere a Yakob kasa kyerɛɛ ne mma no wiee no, ɔmaa ne nan so guu ne mpa so wui. Wokosiee no wɔ ne mpanyimfo nkyɛn.
