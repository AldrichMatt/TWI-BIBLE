/// Ɔsɛnkafo 11:1
Wura Aguadi Pii MuFa wʼawi twa po;na daakye bi wubenya so mfaso.
/// Ɔsɛnkafo 11:2
Fa hyɛ aguadi ason mu, yiw, nea ɛto so awotwe mu,wunnim atoyerɛnkyɛm a ɛbɛba asase no so.
/// Ɔsɛnkafo 11:3
Sɛ nsu ayɛ omununkum mu ma a,ɛtɔ osu gu asase so.Sɛ dua bi bu hwe anafo fam anaa atifi fam a,nea ɛhwee no, ɛhɔ ara na ɛbɛda.
/// Ɔsɛnkafo 11:4
Obiara a ɔtwɛn wim nsakrae no rennua,na nea ɔhwɛ omununkum no nso rentwa.
/// Ɔsɛnkafo 11:5
Sɛnea wunnim ɔkwan a mframa nam so,anaa sɛnea wɔnwen nipadua wɔ ɔyafunu mu no,saa ara na worentumi nte Onyankopɔn nnwuma ase,ade nyinaa Yɛfo no.
/// Ɔsɛnkafo 11:6
Dua wʼaba anɔpa,na anwummere nso ma wo nsa nna ho,na wunnim nea ɛbɛyɛ yiye,sɛ eyi anaa eyi,anaasɛ ebia abien no nyinaa bɛyɛ yie.
/// Ɔsɛnkafo 11:7
Kae Wo Bɔfo Wɔ Wo Mmerante Bere MuHann yɛ fɛ;na ɛyɛ aniwa dɛ sɛ ohu owia.
/// Ɔsɛnkafo 11:8
Mfe dodow a onipa bɛtena nkwa yi mu nyinaaɛsɛ sɛ onya ahotɔ.Nanso ɛsɛ sɛ ɔkae nnabɔnena ɛbɛdɔɔso.Biribiara a ɛbɛba no yɛ ahuhude.
/// Ɔsɛnkafo 11:9
Ma wʼani nnye, aberante, bere a woyɛ ɔbabun,ma wo koma mma wo anigye wɔ wo mmerantebere mu.Di nea wo koma pɛne nea wʼaniwa hu akyi,nanso hu sɛ eyinom nyinaa hoOnyankopɔn de wo bɛba atemmu mu.
/// Ɔsɛnkafo 11:10
Enti yi adwennwen biara fi wo koma muna tow ɔhaw biara a ɛwɔ wo mu no gu,efisɛ mmeranteyɛ ne ahoɔden yɛ ahuhude.
