/// Nnwom 56:1
Dwom Dawid dwom a ɔtoo bere a Filistifo kyeree no wɔ Gat no.Onyankopɔn, hu me mmɔbɔ na nnipa taa me anibere so;da mu nyinaa womia wɔn taa no mu.
/// Nnwom 56:2
Wɔn a wɔbɔ me ahohora taa me da mu nyinaa;wɔn a wɔma wɔn ho so tia me no dɔɔso.
/// Nnwom 56:3
Sɛ mebɔ hu a,mede me ho bɛto wo so.
/// Nnwom 56:4
Onyankopɔn a mekamfo nʼasɛm no,mede me ho to Onyankopɔn so, na merensuro.Dɛn na onipa desani betumi ayɛ me?
/// Nnwom 56:5
Da mu nyinaa wogye mʼano si bɔne;bere biara wɔbɔ pɔw sɛ wɔbɛsɛe me.
/// Nnwom 56:6
Wɔbɔ pɔw, wɔtetɛw,wɔhwɛ mʼanammɔntu,susuw sɛ wobekum me.
/// Nnwom 56:7
Wɔn amumɔyɛ nti mma wɔmmfa wɔn ho nni;Onyankopɔn, brɛ amanaman no ase wɔ wʼabufuw mu.
/// Nnwom 56:8
Kyerɛw me kwadwom to hɔ;sese me nusu wɔ wo nhoma mmobɔwee no mu.Enni nea woakyerɛw ato hɔ no mu ana?
/// Nnwom 56:9
Sɛ mepɛ mmoa fi wo hɔ a,mʼatamfo bɛsan wɔn akyi.Eyi bɛma mahu sɛ Onyankopɔn wɔ mʼafa.
/// Nnwom 56:10
Onyankopɔn a mekamfo nʼasɛm no,Awurade a mekamfo nʼasɛm no,
/// Nnwom 56:11
mede me ho to Onyankopɔn so; na merensuro.Dɛn na ɔdesani betumi ayɛ me?
/// Nnwom 56:12
Me Onyankopɔn, mehyɛ bɔ a mahyɛ wo no ase,mede mʼaseda afɔre bɛbrɛ wo.
/// Nnwom 56:13
Efisɛ, woagye me afi owu mu,na mʼanan anhintiw,na matumi anantew Onyankopɔn animwɔ nkwa hann no mu.
