/// Nnwom 34:1
Dwom Dawid dwom a ɔtoo bere a ɔboapa dan ɔbɔdamfo wɔ Abimelek anim no na ɔpanyin no gyaa no ma ɔkɔe no akyi.Mede aseda bɛma Awurade bere nyinaa;nʼayeyi wɔ mʼanom daa.
/// Nnwom 34:2
Me kra bɛhoahoa ne ho wɔ Awurade mu;ma amanehunufo nte na wonni ahurusi.
/// Nnwom 34:3
Mo ne me nkamfo Awurade;momma yɛmmɔ mu nkamfo ne din!
/// Nnwom 34:4
Mefrɛɛ Awurade na ogyee me so;na ogyee me wɔ nea misuro nyinaa mu.
/// Nnwom 34:5
Wɔn a wɔhwɛ nʼanim no hyerɛnna wɔn anim rengu ase da.
/// Nnwom 34:6
Ohiani yi frɛe, na Awurade tiee no;na ogyee no fii nʼahohia nyinaa mu.
/// Nnwom 34:7
Awurade bɔfo wɛn wɔn a wosuro no,na ogye wɔn.
/// Nnwom 34:8
Monka nhwɛ na munhu sɛ Awurade ye.Nhyira ne onipa a oguan toa no.
/// Nnwom 34:9
Munsuro Awurade, mo a moyɛ nʼahotefo,na wɔn a wosuro no no nhia hwee.
/// Nnwom 34:10
Gyata yɛ mmerɛw na ɔkɔm de wɔn,nanso wɔn a wɔhwehwɛ Awurade no, ade pa biara remmɔ wɔn.
/// Nnwom 34:11
Mommra, me mma, monyɛ aso mma me;mɛkyerɛkyerɛ mo Awurade ho suro.
/// Nnwom 34:12
Mo mu hena na ɔpɛ nkwana ɔpɛ sɛ ohu nna pa bebree?
/// Nnwom 34:13
Ɛne ɛnsɛ sɛ ɔka kasa bɔne, na ɛsɛ sɛ ogyae atorotwa.
/// Nnwom 34:14
Twe wo ho fi bɔne ho, na yɛ papa;hwehwɛ asomdwoe na tiw no.
/// Nnwom 34:15
Awurade ani wɔ atreneefo sona otie wɔn mpaebɔ;
/// Nnwom 34:16
Awurade ani sa wɔn a wɔyɛ bɔne,sɛ obeyi wɔn nkae afi asase yi so.
/// Nnwom 34:17
Atreneefo teɛ mu su, na Awurade tie wɔn;oyi wɔn fi wɔn haw nyinaa mu.
/// Nnwom 34:18
Awurade bɛn wɔn a wɔn koma abotowna ogye wɔn a wɔadwerɛw wɔn wɔ honhom mu no nkwa.
/// Nnwom 34:19
Onipa trenee behu amane bebreenanso Awurade gye no fi ne nyinaa mu;
/// Nnwom 34:20
ɔbɔ ne nnompe nyinaa ho ban,sɛnea mu baako mpo mu remmu.
/// Nnwom 34:21
Bɔne bekum ɔdebɔneyɛni;ɔtreneeni atamfo benya afɔbu.
/// Nnwom 34:22
Awurade gye nʼasomfo nkwa;wɔn a woguan toa no no mu biara renkɔ afɔbu mu.
