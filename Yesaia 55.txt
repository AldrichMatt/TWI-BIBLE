/// Yesaia 55:1
Osukɔm Ho Ɔfrɛ“Mommra, mo a osukɔm de mo nyinaa,mommra nsu no ho;na mo a munni sika,mommra mmɛtɔ na munni!Mommra mmɛtɔ nsa ne nufusua munntua hwee.
/// Yesaia 55:2
Adɛn nti na mosɛe sika wɔ nea ɛnyɛ aduan hone mo ahoɔden wɔ nea ɛmmee ho?Muntie, muntie me na munni nea eye,na mo kra ani begye nnepa a ɛwɔ akatua pa ho.
/// Yesaia 55:3
Monyɛ aso, na mommra me nkyɛn;muntie me, na mo kra anya nkwa.Me ne mo bɛyɛ apam a ɛte hɔ daa,me dɔ a to ntwa da a mede hyɛɛ Dawid bɔ no.
/// Yesaia 55:4
Hwɛ, mede no ayɛ adansedi ama nnipa no,wɔn kannifo ne ɔsahene.
/// Yesaia 55:5
Ampa ara mobɛfrɛ aman a munnim wɔn,na aman a munnim no bɛyɛ ntɛm aba mo nkyɛn,Awurade, mo Nyankopɔn nti,Israel Ɔkronkronni no,efisɛ wahyɛ mo anuonyam.”
/// Yesaia 55:6
Monhwehwɛ Awurade bere a mubehu no.Momfrɛ no bere a ɔbɛn.
/// Yesaia 55:7
Ma omumɔyɛfo ntwe ne ho mfi nʼakwan hona ɔbɔnefo nso mfi ne nsusuwii ho.Ma ɔnnan nkɔ Awurade nkyɛn, na obehu no mmɔbɔ,ɔnnan nkɔ yɛn Nyankopɔn nkyɛn, na ɔde ne ho bɛkyɛ no.
/// Yesaia 55:8
“Na mʼadwene nyɛ mo adwene,na mo akwan nso nyɛ mʼakwan,”sɛnea Awurade se ni.
/// Yesaia 55:9
Sɛnea ɔsoro korɔn sen asase no,saa ara na mʼakwan korɔn sen mo akwanna mʼadwene nso korɔn sen mo adwene.
/// Yesaia 55:10
Sɛnea osu ne sukyerɛmmatɔ fi soro gu fam,na wɔnnsan nkɔ hɔ biowɔ bere a ɛmfɔw asasemma enguu nhwiren mpaee,sɛnea ɛbɛsow aba ama ogufo ne aduan ama odifo no,
/// Yesaia 55:11
saa ara na mʼasɛm a efi mʼanom no te:Ɛrensan mma me nkyɛn kwa.Mmom ɛbɛyɛ nea mepɛna awie botae a ɛno nti mesomaa no.
/// Yesaia 55:12
Mode ahosɛpɛw bepuena wɔagya mo kwan asomdwoe mu;mmepɔw ne nkokobetue nnwonto wɔ mo anim,na mfuw so nnua nyinaabɛbɔ wɔn nsam.
/// Yesaia 55:13
Nsɔe anan mu ɔpepaw befifi,na nnɛnkyɛnse anan mu ohuam dua befifi.Eyi bɛyɛ nea ɛhyɛ Awurade anuonyam,ɛbɛyɛ daapem nsɛnkyerɛnne,a ɛrentwa mu da.
