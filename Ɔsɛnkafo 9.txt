/// Ɔsɛnkafo 9:1
Nkrabea A Ɛwɔ Hɔ Ma Yɛn NyinaaEnti medwenee eyinom nyinaa ho na mihuu sɛ atreneefo, anyansafo ne nea wɔyɛ wɔ Onyankopɔn nsam; nanso obiara nnim sɛ ɔdɔ anaasɛ ɔtan retwɛn no. 
/// Ɔsɛnkafo 9:2
Wɔn nyinaa nkrabea yɛ baako; atreneefo ne amumɔyɛfo, nnipa pa ne nnipa bɔne, wɔn a wɔn ho tew ne wɔn a wɔn ho ntew, wɔn a wɔbɔ afɔre ne wɔn a wɔmmɔ.Sɛnea ɛte ma onipa pa no,saa ara na ɛte ma ɔbɔnefo;sɛnea ɛte ma wɔn a wɔka ntam no,saa ara na ɛte ma wɔn a wosuro sɛ wɔbɛka ntam.
/// Ɔsɛnkafo 9:3
Eyi ne bɔne a ɛwɔ biribiara a esi wɔ owia yi ase mu. Nkrabeakoro ba yɛn nyinaa so. Nea ɛka ho ne sɛ, bɔne ahyɛ nnipa koma mu ma na adammɔ nsɛm wɔ wɔn koma mu, bere a wɔwɔ nkwa mu, na akyiri no wɔkɔka awufo ho. 
/// Ɔsɛnkafo 9:4
Obiara a ɔka ateasefo ho no wɔ anidaso, mpo ɔkraman a ɔte ase ye sen gyata a wawu.
/// Ɔsɛnkafo 9:5
Na ateasefo nim sɛ wobewu,nanso awufo nnim hwee;wonni akatua biara bio,na wɔn ho nkae mpo ayera.
/// Ɔsɛnkafo 9:6
Wɔn dɔ, ɔtanne ninkunu atu ayera dedaw;wonni hwee yɛ wɔbiribiara a esi wɔ owia yi ase mu.
/// Ɔsɛnkafo 9:7
Enti kɔ, fa anigye di wʼaduan, na fa ahosɛpɛw koma nom wo nsa, efisɛ saa bere yi na Onyankopɔn pene nea woyɛ so. 
/// Ɔsɛnkafo 9:8
Bere biara ma wʼadurade nyɛ fitaa na fa ngohuam sra wo tirim. 
/// Ɔsɛnkafo 9:9
Wo ne wo yere, munnye mo ani, ɔbea a wodɔ no no, wɔ nna a ɛnka hwee a Onyankopɔn de ama mo wɔ owia yi ase, mo ahuhude nna no. Efisɛ ɛyɛ mo kyɛfa wɔ mo nkwanna mu, ne mo adwumaden wɔ owia yi ase. 
/// Ɔsɛnkafo 9:10
Nea wo nsa bɛso so biara, fa wʼahoɔden nyinaa yɛ, efisɛ ɔda a wɔrekɔ mu no, adwumayɛ, adwennwene, nhumu ne nimdeɛ nni hɔ.
/// Ɔsɛnkafo 9:11
Mihuu biribi foforo wɔ owia yi ase:Mmirikakansi nni hɔ mma nea ne ho yɛ hareanaasɛ ɔko nni hɔ mma ɔhoɔdenfo,aduan mma onyansafo nkyɛnanaasɛ ahonya nnkɔ nhumufo hɔ,na adom nnkɔ nimdefo nkyɛn;nanso bere ne akwannya wɔ hɔ ma wɔn nyinaa.
/// Ɔsɛnkafo 9:12
Bio, onipa biara nnim dɔn ko a ne bere bɛso:Sɛnea asau buma mpataa,ne sɛnea afiri yi nnomaa nosaa ara na mmere bɔne to nnipawɔ bere a wɔn ani nni wɔn ho so.
/// Ɔsɛnkafo 9:13
Nimdeɛ Ye Sen NkwaseasɛmBio, mihuu saa nimdeɛ ho nhwɛso yi wɔ owia yi ase ma mʼani gyee ho yiye: 
/// Ɔsɛnkafo 9:14
Bere bi na kuropɔn ketewa bi wɔ hɔ a mu nnipa yɛ kakraa bi. Ɔhene bi a ɔwɔ tumi tow hyɛɛ kuropɔn yi so, otwaa ho hyiae na osisii mpie akɛse tiaa no. 
/// Ɔsɛnkafo 9:15
Na ohiani bi a onim nyansa wɔ kuropɔn no mu, na ɔnam ne nimdeɛ so gyee kuropɔn no sii hɔ. Nanso obiara ankae saa ohiani no. 
/// Ɔsɛnkafo 9:16
Enti mekae se, “Nimdeɛ ye sen ahoɔden.” Nanso wobuu ohiani no nimdeɛ no animtiaa, na obiara ntie nʼasɛm bio.
/// Ɔsɛnkafo 9:17
Ɛsɛ sɛ wotie onyansafo nsɛm a ɔka no brɛoo nona ɛnyɛ nkwaseafo sodifo nteɛteɛmu.
/// Ɔsɛnkafo 9:18
Nimdeɛ ye sen akode,nanso ɔdebɔneyɛni baako sɛe nnepa bebree.
