/// Hesekiel 31:1
Sida Bi A Ɛwɔ LebanonMfe dubaako mu, ɔsram a ɛto so abiɛsa no da a edi kan no, Awurade asɛm baa me nkyɛn se, 
/// Hesekiel 31:2
“Onipa ba, ka kyerɛ Misraimhene Farao ne ne dɔm se:“ ‘Hena ho na wɔde wo kɛseyɛ bɛtoto?
/// Hesekiel 31:3
Dwene Asiria ho, sida bi a bere bi na ɛwɔ Lebanon,Ɔde mman a ɛyɛ fɛ, na ɛhyɛ kwae sonyin kɔɔ soro yiye,ma ne nkɔn mu boro nhaban a ayɛ kusuu no so.
/// Hesekiel 31:4
Nsu no maa no aduan,mmura a mu dɔ ma enyin kɔɔ soro;wɔn nsuwansuwa sen faa nʼase nyinaade kɔɔ mfuw no so nnua nyinaa ho.
/// Hesekiel 31:5
Enti ɛkɔɔ sorosorosen mfuw no so nnua nyinaa;ne dubaa dɔɔsone mman nyin yɛɛ atenten,na nsu dodow a enyaa no nti ɛdennanee.
/// Hesekiel 31:6
Wim nnomaa nyinaayɛɛ wɔn berebuw wɔ ne dubaa no mu,wuram mmoa nyinaawowoo mma wɔ ne mman no aseaman akɛse nyinaatenaa ne nwini ase.
/// Hesekiel 31:7
Na ne kɛseyɛ no yɛ fɛ,ne dubaa a adennan no nti,na ne ntin nyin kɔɔ famkoduu nsu bebree mu.
/// Hesekiel 31:8
Sida a ɛwɔ Onyankopɔn turo munto no,na ɔpepaw nnua nsodubaa ne no nyɛ pɛ,na wontumi mfa ɔfo nnua nsontoto ne mman ho,dua biara nni Onyankopɔn turono mu a nʼahoɔfɛ te sɛ no.
/// Hesekiel 31:9
Mebɔɔ no ahoɔfɛmaa no mman bebree,na nnua a ɛwɔ Eden nyinaaOnyankopɔn turo no mu noani beree no.
/// Hesekiel 31:10
“ ‘Ɛno nti, sɛɛ na Otumfo Awurade se: Esiane sɛ enyin kɔɔ soro, maa ne nkɔn mu hyɛɛ nhaban a abunkam so, na afei ɔyɛɛ ahantan wɔ ne tentenyɛ ho nti, 
/// Hesekiel 31:11
mede no hyɛɛ amanaman sodifo nsa, sɛ ɔne no nni no sɛnea nʼamumɔyɛ te. Mepoo no, 
/// Hesekiel 31:12
na ananafo aman no mu anuɔdenfo twaa no hwee fam, na ogyaw no hɔ. Ne dubaa no hwehwee mmepɔw ne aku mu; ne mman mu bubuu wɔ subon mu. Asase so aman nyinaa fii ne nwini ase, na wogyaw no hɔ. 
/// Hesekiel 31:13
Wim nnomaa nyinaa sisii dua a abu no so, na wuram mmoa kɔhyehyɛɛ ne mman mu. 
/// Hesekiel 31:14
Ɛno nti, nnua a ɛwɔ nsu ho no mu biara renyɛ ahantan, nnyin nkɔ sorosoro, mmoro nhaban a abunkam so no so. Nnua afoforo biara a enya nsu bebree no rennyin nkɔ soro saa bio. Wɔahyɛ sɛ wɔn nyinaa bewu akɔ asase ase, wɔ nnipamma a wosian kɔ amoa mu no nkyɛn.
/// Hesekiel 31:15
“ ‘Sɛɛ na Otumfo Awurade se: Da a wɔde no too ɔda mu no, mede awerɛhow kataa nsuwansuwa a mu dɔ no so maa no, na amma ne nsuten no ansen, na misiw ne nsu dodow no kwan. Ne nti mede kusuuyɛ furaa Lebanon, na nnua a ɛwɔ sare no so nyinaa botowee. 
/// Hesekiel 31:16
Memaa aman no ho popoo wɔ nʼasehwe nnyigyei no ho, bere a mede no baa ɔda mu ne wɔn a wɔasian kɔ amoa mu no. Afei Eden nnua nyinaa, nea ɛte apɔw na ɛyɛ papa wɔ Lebanon, nnua a enya nsu yiye nyinaa nyaa awerɛkyekye wɔ asase ase. 
/// Hesekiel 31:17
Wɔn a wɔtenaa ne nwini ase, ne ne dɔm a wɔwɔ amanaman no mu nso ne no kɔ ɔda mu, akɔka wɔn a wɔtotɔɔ wɔ afoa ano no ho.
/// Hesekiel 31:18
“ ‘Nnua a ɛwɔ Eden no mu de, ɛwɔ he na ebetumi de ne ho atoto wo ho wɔ anuonyam ne kɛseyɛ mu? Nanso wo nso wobesian wo akɔ fam, wo ne Eden nnua no. Wobɛfra momonotofo mu, wɔn a wɔatotɔ wɔ afoa ano no.“ ‘Eyi yɛ Farao ne ne dɔm no, Otumfo Awurade asɛm ni.’ ”
