/// 2 Mose 25:1
Hyiadan AfɔrebɔAwurade ka kyerɛɛ Mose se, 
/// 2 Mose 25:2
“Ka kyerɛ Israelfo no se, wɔmmɔ afɔre mma me.
/// 2 Mose 25:3
“Saa nneɛma a edidi so yi mu na womfi mmɔ me afɔre no:“sikakɔkɔɔ, dwetɛ, kɔbere,
/// 2 Mose 25:4
ntama tuntum, koogyan bibiri tam; koogyan tam, sirikyi,abirekyi ho nwi,
/// 2 Mose 25:5
odwennini nhoma a wɔahyɛ no kɔkɔɔ, mmirekyi nhoma,ɔkanto dua,
/// 2 Mose 25:6
kanea ngo,ɔsra ngo, nnuhuam a wɔhyewee,
/// 2 Mose 25:7
abo a nʼahosu te sɛ apopobibiri, abo a wɔde betuatua asɔfotade ne nkatabo mu.
/// 2 Mose 25:8
“Afei monyɛ kronkronbea mma me, na mɛtena wɔn mu. 
/// 2 Mose 25:9
Monyɛ ntamadan yi ne ne nsiesiemu nyinaa sɛnea mɛkyerɛ mo no pɛpɛɛpɛ.
/// 2 Mose 25:10
Apam Adaka No Yɛbea“Momfa ɔkanto dua nyɛ Apam Adaka a ne ntwemu yɛ anammɔn abiɛsa ne fa, ne trɛw nyɛ anammɔn abien ne fa na ne sorokɔ nso nyɛ anammɔn abien ne fa. 
/// 2 Mose 25:11
Na momfa sikakɔkɔɔ ankasa nnura ho ne mu nyinaa. 
/// 2 Mose 25:12
Momfa sikakɔkɔɔ nkaa anan nhyehyɛ adaka no anan anan no ho, wɔ fam pɛɛ. Ma nkaa no abien nkɔ ɔfa baako na abien a aka no nso nkɔ fa. 
/// 2 Mose 25:13
Fa ɔkanto sen mmaa, na fa sikakɔkɔɔ duradura ho. 
/// 2 Mose 25:14
Fa mmaa no hyehyɛ nkaa no mu na wɔde asoa apam adaka no. 
/// 2 Mose 25:15
Munnyiyi nnua a wɔde soa adaka no mfi nkaa no mu. Momma ɛnhyehyɛ mu afebɔɔ. 
/// 2 Mose 25:16
Muwie adaka no a, momfa ɔbo a makyerɛw Mmaransɛm Du no agu so no nto mu.
/// 2 Mose 25:17
“Momfa sikakɔkɔɔ nyɛ adaka no ti a ne ntwemu yɛ basafa abien ne fa na ne trɛw nso yɛ anammɔn abien ne kakra. Ɛha ne baabi a mubenya mo bɔne so ahummɔbɔ afi. 
/// 2 Mose 25:18
Momfa sikakɔkɔɔ a wɔaboro nyɛ kerubim abien. Momfa ɔbaako nsi adaka no nkataso atifi na momfa ɔbaako nsi anafo. 
/// 2 Mose 25:19
Fa kerubim no tetare adaka no ti ne nʼanafo na ɛne adaka no nkataso no nyɛ mua. 
/// 2 Mose 25:20
Kerubim a wɔyɛ abɔfo no bedi nhwɛanim a wɔasisi wɔn ti ase rehwɛ mpata agua no na wɔatrɛtrɛw wɔn ntaban mu akata so. 
/// 2 Mose 25:21
Momfa ɔbo kyerɛwpon a mede bɛma mo no nto adaka no mu, na momfa ne ti no nkata so. 
/// 2 Mose 25:22
Na mehyia mo wɔ hɔ na makasa afi mpata agua wɔ soro hɔ afa abɔfo no ntam. Na adaka no mu na wɔbɛkora mʼapam no ho mmara. Ɛhɔ na mɛda me mmaransɛm a mode bɛma Israelfo no adi akyerɛ mo.
/// 2 Mose 25:23
Ɔpon No Yɛbea“Momfa ɔkanto dua nyɛ ɔpon a ne ntwemu mu yɛ anammɔn abiɛsa, ne trɛw yɛ ɔnammɔn baako ne fa na ne sorokɔ yɛ anammɔn abien ne fa. 
/// 2 Mose 25:24
Momfa sikakɔkɔɔ nnura ho na momfa sikakɔkɔɔ hankare ntwa ho nhyia. 
/// 2 Mose 25:25
Yɛ adaka no ho ntetareho a ne trɛw yɛ nsateaa anan twa ɔpon no ano ho hyia, na fa sikakɔkɔɔ hankare fa ho. 
/// 2 Mose 25:26
Yɛ sikakɔkɔɔ nkaa anan na fa nkaa anan no tuatua nʼanan anan no biara akyi 
/// 2 Mose 25:27
twɔtwɔw so wɔ soro. Wɔde nnua no bɛhyehyɛ saa nkaa a wɔde bɛma ɔpon no so asoa no mu. 
/// 2 Mose 25:28
Fa ɔkanto yɛ nnua no, na fa sikakɔkɔɔ dura ho. 
/// 2 Mose 25:29
Momfa sikakɔkɔɔ nyɛ nsanka, mprɛte, ntere, nhina ne nsatoa. 
/// 2 Mose 25:30
Da biara, fa brodo to ɔpon no so wɔ mʼanim.
/// 2 Mose 25:31
Kaneadua Yɛbea“Momfa sikakɔkɔɔ a wɔaboro nyɛ kaneadua. Kaneadua no ase, nʼabaa, akanea no nhwiren ne ɛho asiesie no nyinaa nyɛ ade baako. 
/// 2 Mose 25:32
Kaneadua a ɛhyɛ mfimfini no benya nkorata asia a abiɛsa wɔ fa na abiɛsa nso wɔ fa. 
/// 2 Mose 25:33
Momfa nhwiren abiɛsa nsiesie nkorata biara ho. 
/// 2 Mose 25:34
Na kaneadua no, momfa nhwiren a ɛyɛ fɛ nni adwinni mfa nsiesie no. 
/// 2 Mose 25:35
Nhwiren no bi bɛwɔ ne dua no ase wɔ nkorata abien biara ase. Afei, nhwiren no bi bɛwɔ nkorata abien a ɛwɔ ase no ase, na bi nso bɛwɔ nkorata abien a ɛwɔ soro no so. 
/// 2 Mose 25:36
Saa nneɛma a wɔde siesie kaneadua no ne ne nkorabata no nyinaa nyɛ ade baako a wɔde sikakɔkɔɔ ankasa a wɔaboro ayɛ.
/// 2 Mose 25:37
“Monyɛ akanea dua ntuatuaho ason wɔ kaneadua no ho wɔ ɔkwan bi so a ne hyerɛn no bɛtow hann agu nʼanim. 
/// 2 Mose 25:38
Kanea ntamabamma adabaw no ne ne mpampaa no nso, momfa sikakɔkɔɔ ankasa nyɛ. 
/// 2 Mose 25:39
Sikakɔkɔɔ kilogram aduasa anan na ɛho behia sɛ mode bɛyɛ kaneadua no ne ɛho nneɛma nyinaa. 
/// 2 Mose 25:40
Biribiara a mobɛyɛ no nso, monyɛ no pɛpɛɛpɛ sɛnea makyerɛ mo wɔ bepɔw so ha yi no.
