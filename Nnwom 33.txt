/// Nnwom 33:1
Dwom Momfa ahurusi nto dwom mma Awurade, mo atreneefo,ɛfata sɛ wɔn a wɔteɛ no yi no ayɛ.
/// Nnwom 33:2
Momfa sanku nkamfo Awurade;monto dwom mma no wɔ sankuten so.
/// Nnwom 33:3
Monto dwom foforo mma no.Momfa nimdeɛ mmɔ sanku no na monteɛ mu ahurusi so!
/// Nnwom 33:4
Awurade asɛm teɛ na ɛyɛ nokwareodi nokware wɔ nea ɔyɛ nyinaa mu.
/// Nnwom 33:5
Awurade dɔ treneeyɛ ne atɛntrenee.Nʼadɔe a ɛnsa da no ahyɛ asase so ma.
/// Nnwom 33:6
Awurade asɛm so na wɔnam yɛɛ ɔsorosoro,nʼanom home so na wɔnam yɛɛ ɔsoro asafo.
/// Nnwom 33:7
Ɔka po nsu boa ano kuw;na ɔde bun sie nea hɔ dɔ.
/// Nnwom 33:8
Momma asase sofo nyinaa nsuro Awurade;na wiasefo nyinaa mfa nidi mma no.
/// Nnwom 33:9
Ɔno na ɔkasa ma ɛbaa muna ɔhyɛ ma egyinaa pintinn.
/// Nnwom 33:10
Awurade sɛe amanaman no nhyehyɛe;ɔma adesamma nsusuwii yɛ ɔkwa.
/// Nnwom 33:11
Nanso Awurade nhyehyɛe tim hɔ daa,ne koma mu botae wɔ hɔ ma awo ntoatoaso.
/// Nnwom 33:12
Nhyira ne ɔman a ne Nyankopɔn ne Awurade,nnipa a oyii wɔn sɛ nʼagyapade no.
/// Nnwom 33:13
Awurade hwɛ adesamma nyinaa fi ɔsoro.
/// Nnwom 33:14
Ofi nʼatenae hwɛ wɔn a wɔte asase so nyinaa.
/// Nnwom 33:15
Ɔno ne nea ɔbɔɔ wɔn nyinaa koma,na osusuw nea wɔyɛ nyinaa ho.
/// Nnwom 33:16
Ɛnyɛ ɔhene asraafo dɔm kɛse na ebegye no;ɔkofo biara nni hɔ a ofi nʼahoɔden mu guan.
/// Nnwom 33:17
Ɔpɔnkɔ mu ahotoso yɛ ɔkwa wɔ nkwagye mu;nʼahoɔden nyinaa akyi no, ɔrentumi nnye nkwa.
/// Nnwom 33:18
Nanso Awurade ani wɔ wɔn a wosuro no no so,wɔn a wɔwɔ anidaso wɔ ne dɔ a ɛnsa da no mu,
/// Nnwom 33:19
sɛ obegye wɔn afi owu muna wama wɔatena nkwa mu wɔ ɔkɔm bere mu.
/// Nnwom 33:20
Yɛde anidaso twɛn Awurade;ɔyɛ yɛn boafo ne yɛn nkatabo.
/// Nnwom 33:21
Ne mu na yɛn koma di ahurusi,efisɛ yɛde yɛn ho to ne din kronkron no so.
/// Nnwom 33:22
Ma wʼadɔe a ɛnsa da no ntena yɛn so, Awurade,sɛnea anidaso a yɛwɔ wɔ mu no te.
