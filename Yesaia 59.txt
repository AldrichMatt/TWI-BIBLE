/// Yesaia 59:1
Bɔne, Bɔneka Ne OgyeAmpa ara Awurade nsa nyɛ tiaa sɛ ɛrennye nkwa,na nʼasom nyɛ den sɛ ɛrente asɛm.
/// Yesaia 59:2
Nanso mo amumɔyɛ na atetewmo ne mo Nyankopɔn ntam;mo bɔne ama nʼanim ahintaw mo,a enti ɔrente.
/// Yesaia 59:3
Na mogya akeka mo nsa ho,afɔdi asra mo nsateaa ho.Mo ano akeka atosɛm,mo tɛkrɛma de amumɔyɛsɛm di nseku.
/// Yesaia 59:4
Obiara nhwehwɛ atɛntrenee;obiara mfa nokwaredi mmɔ ne nkurow.Wɔde wɔn ho to nsɛnhuhuw so na wotwa nkontompo;wonyinsɛn ɔhaw na wɔwo bɔne.
/// Yesaia 59:5
Wosow nhurutoa nkesuana wɔnwen ananse ntontan.Nea odi wɔn nkesua biara bewu,mu baako nso bɔ a, ɛpae ahurutoa.
/// Yesaia 59:6
Wɔn ntontan nye mma adurade;wɔrentumi mfa nea wɔyɛ nkata wɔn ho.Wɔn nneyɛe yɛ nneyɛe bɔne,na wodi akakabensɛm.
/// Yesaia 59:7
Wotu mmirika kɔyɛ bɔne;wɔnkyɛ opira ne awudi ho.Baabiara a wɔbɛkɔ no, wɔsɛe hɔ pasaa.
/// Yesaia 59:8
Asomdwoe kwan no, wonnim;atɛntrenee nni wɔn akwan so.Wɔadan wɔn akwan kɔntɔnkyeobiara a ɔnantew so no rennya asomdwoe.
/// Yesaia 59:9
Enti atɛntrenee ne yɛn ntam aware,na adetrenee mmɛn yɛn.Yɛhwehwɛ hann, nanso ne nyinaa yɛ sum;nea ɛhyerɛn, nanso yɛnam sum kabii mu.
/// Yesaia 59:10
Te sɛ anifuraefo no, yɛkeka wɔ afasu hohwehwɛ ɔkwan te sɛ nnipa a wonni ani.Owigyinae no yehintihintiw sɛnea onwini adwo;yedu ahoɔdenfo mu a yɛte sɛ awufo.
/// Yesaia 59:11
Yɛn nyinaa woro so te sɛ sisi;yɛde awerɛhow kurum sɛ mmorɔnoma.Yɛhwehwɛ atɛntrenee nso yenhu bi;ogye, nanso ɛwɔ akyirikyiri.
/// Yesaia 59:12
Efisɛ, yɛn mfomso adɔɔso wɔ wʼani so,na yɛn bɔne di adanse tia yɛn.Yɛn mfomso da yɛn anim daa,na yegye yɛn amumɔyɛ to mu:
/// Yesaia 59:13
atuatew ne nkontompo a etia Awurade,yɛn akyi a yɛdan kyerɛ yɛn Nyankopɔn,nhyɛso ne atuatew a yɛfoa so,atosɛm a efi koma mu a yɛka.
/// Yesaia 59:14
Enti wɔapam atɛntrenee kɔ nʼakyi,na adetrenee akogyina baabi;nokware ahwe ase wɔ mmɔnten sonokwaredi ntumi mma mu.
/// Yesaia 59:15
Nokware nni baabiara,obiara a ɔtwe ne ho fi bɔne ho no bɛyɛ ɔtamfo.Awurade hwɛe na ansɔ nʼanisɛ atɛntrenee nni hɔ.
/// Yesaia 59:16
Ohuu sɛ obiara nni hɔ,ɛyɛɛ no nwonwa sɛ obiara nni hɔ a ɔbɛpata;enti ɔno ankasa basa dii nkwagye ho dwuma maa no,na ne trenee wowaw no.
/// Yesaia 59:17
Ɔhyɛɛ trenee sɛ nkatabo,ne nkwagye dadekyɛw wɔ ne ti so.Ɔhyɛɛ aweretɔ ntadena ofuraa mmɔdemmɔ sɛ ntama.
/// Yesaia 59:18
Obegyina nea wɔayɛ soatua so kanʼatamfo benya nʼabufuwhyewwɔn a wɔne no ayɛ dɔm benya so akatua;nsupɔw no nso obetua wɔn ka sɛnea ɛfata wɔn.
/// Yesaia 59:19
Efi atɔe fam, nnipa besuro Awurade dinna efi apuei, wɔde nidi bɛma nʼanuonyam.Na ɔbɛba sɛ asu a ayiri tɛnnna Awurade ahomegu repia no.
/// Yesaia 59:20
“Ogyefo no bɛba Sion,na obeyi amumɔyɛsɛm nyinaa afi Yakob asefo mu,”sɛɛ na Awurade se.
/// Yesaia 59:21
“Me de, eyi yɛ me ne wɔn apam,” sɛnea Awurade se ni. “Me Honhom a ɔwɔ mo so, ne me nsɛm a mede ahyɛ mo anom, remfi mo anom, anaa mo mma, ne mo mma asefo anom, efi saa bere yi kosi daa apem,” sɛɛ na Awurade se.
