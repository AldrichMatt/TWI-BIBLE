/// Hiob 16:1
Hiob MmuaeAfei Hiob buae se,
/// Hiob 16:2
“Mate nsɛm bebree a ɛte sɛ eyinom;na mo nyinaa moyɛ ogyamserewfo!
/// Hiob 16:3
So mo kasa tenten no remma awiei ana?Dɛn na ɛhaw mo nti a mugu so regye akyinnye yi?
/// Hiob 16:4
Anka me nso metumi akasa sɛ mo,sɛ mo na mowɔ me tebea yi mu a,anka metumi akeka nsɛm a ɛyɛ dɛ atia mona mabu mo animtiaa.
/// Hiob 16:5
Nanso anka mɛhyɛ mo den;anka awerɛkyekye nsɛm a ebefi mʼanom no bɛma mo ahotɔ.
/// Hiob 16:6
“Nanso sɛ mekasa a ɔyaw a mete no remmrɛ ase;na sɛ mankasa nso a, ɛrennyae.
/// Hiob 16:7
Onyankopɔn, ampa ara woama mabrɛwoasɛe me fi pasaa.
/// Hiob 16:8
Woakyekyere me, ama abɛyɛ adansedi;me so tew ara na ɛtew na edi adanse tia me.
/// Hiob 16:9
Onyankopɔn tow hyɛ me so tetew me wɔ nʼabufuw muna ɔtwɛre ne se gu me so;nea ɔne me anya no pɔkyere nʼani hwɛ me.
/// Hiob 16:10
Nnipa bue wɔn ano di me ho fɛw;wɔbɔ me sotɔre de bu me animtiaana wɔka wɔn ho bɔ mu de tia me.
/// Hiob 16:11
Onyankopɔn de me ama abɔnefowatow me ato amumɔyɛfo nsam.
/// Hiob 16:12
Na biribiara kɔ yiye ma me, nanso ɔdwerɛw me;osoo me kɔn mu, tow me hwee hɔ.Ɔde me asi nʼani so;
/// Hiob 16:13
nʼagyantowfo atwa me ho ahyia,ohwirew mʼasaabo mu a wanhu me mmɔbɔmaa me bɔnwoma petee fam.
/// Hiob 16:14
Ɔba me so bere biara;na ɔtow hyɛ me so sɛ ɔkofo.
/// Hiob 16:15
“Mapam atweaatam akata me were sona masie mʼanintɔn wɔ mfutuma mu.
/// Hiob 16:16
Agyaadwotwa ama mʼani ayɛ kɔɔ;sunsuma kabii atwa mʼani ho ahyia,
/// Hiob 16:17
nanso me nsa nyɛɛ basabasayɛ biarana me mpaebɔ yɛ kann.
/// Hiob 16:18
“Asase, nkata me mogya so;na mma me sufrɛ to ntwa da!
/// Hiob 16:19
Mprempren mpo, me danseni wɔ ɔsoro;me kamafo wɔ soro hɔ.
/// Hiob 16:20
Me dimafo yɛ mʼadamfobere a mʼaniwa tew nisu gu Onyankopɔn so yi;
/// Hiob 16:21
ogyina onipa anan mu di ma no wɔ Onyankopɔn animsɛnea obi di ma nʼadamfo no.
/// Hiob 16:22
“Mfe kakraa bi akyiansa na metu kwan akɔ koransan.
