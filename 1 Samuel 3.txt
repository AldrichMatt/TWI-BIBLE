/// 1 Samuel 3:1
Awurade Frɛ SamuelAbarimaa Samuel dii Eli nan ase, som Awurade. Saa bere no na asɛm a wɔte fi Awurade nkyɛn ne anisoadehu yɛ ade a ɛho yɛ na.
/// 1 Samuel 3:2
Anadwo bi, na Eli a nʼani reyɛ afura koraa no kɔdae nkyɛe koraa. 
/// 1 Samuel 3:3
Na Onyankopɔn kanea no nnya nnumii. Saa bere no na Samuel da Ahyiae Ntamadan no mu baabi a ɛbɛn Onyankopɔn adaka no. 
/// 1 Samuel 3:4
Prɛko pɛ, Awurade frɛe se, “Samuel! Samuel!”Samuel buae se, “Mini.” 
/// 1 Samuel 3:5
Na ɔyɛɛ ntɛm kɔɔ Eli nkyɛn kɔka kyerɛɛ no se, “Mini; wofrɛɛ me.”Eli nso buaa no se, “Memfrɛɛ wo ɛ; san kɔda.” Enti ɔsan kɔdae.
/// 1 Samuel 3:6
Awurade san frɛɛ bio se, “Samuel!”Bio, Samuel san yɛɛ ntɛm kɔɔ Eli nkyɛn kɔka kyerɛɛ no se, “Mini; wofrɛɛ me?”Eli buaa no se, “Me ba, memfrɛɛ wo ɛ; san kɔda.”
/// 1 Samuel 3:7
Na Samuel nnya nhuu Awurade, efisɛ na Awurade asɛm mmaa ne nkyɛn da.
/// 1 Samuel 3:8
Awurade frɛɛ Samuel ne mprɛnsa so. Na Samuel yɛɛ ntɛm kɔɔ Eli nkyɛn kɔkae se, “Mini; wofrɛɛ me.”Ɛhɔ na Eli huu sɛ ɛyɛ Awurade na ɔrefrɛ abarimaa no. 
/// 1 Samuel 3:9
Enti ɔka kyerɛɛ Samuel se, “Kɔ na kɔda bio, na sɛ wote sɛ obi refrɛ wo a, gye so se, ‘Awurade kasa na wʼakoa retie.’ ” Enti Samuel kɔdaa bio.
/// 1 Samuel 3:10
Na Awurade ba bɛfrɛɛ bio se, “Samuel! Samuel!”Na Samuel buae se, “Awurade kasa na wʼakoa retie.”
/// 1 Samuel 3:11
Na Awurade ka kyerɛɛ Samuel se, “Merebɛyɛ akomatu ade bi wɔ Israel. 
/// 1 Samuel 3:12
Merebɛyɛ nea maka atia Eli ne nʼabusuafo no nyinaa. 
/// 1 Samuel 3:13
Mabɔ no kɔkɔ mpɛn bebree sɛ, atemmu reba ɔne nʼabusuafo so, efisɛ ne mmabarima abɔ mmusu atia Onyankopɔn, nanso wankasa ankyerɛ wɔn. 
/// 1 Samuel 3:14
Na maka ntam se, Eli ne ne mmabarima bɔne no, sɛ wɔbɔ okum afɔre anaa aduan afɔre koraa a, wɔremfa nkyɛ wɔn da.”
/// 1 Samuel 3:15
Samuel Kasa Ma AwuradeSamuel daa hɔ ara kosii sɛ ade kyee. Obuebuee ntamadan hɔ mfɛnsere sɛnea ɔtaa yɛ no. Na osuro sɛ ɔbɛka asɛm a Awurade ka kyerɛɛ no no akyerɛ Eli. 
/// 1 Samuel 3:16
Nanso Eli frɛɛ no se, “Samuel, me ba.”Samuel buae se, “Mini!”
/// 1 Samuel 3:17
Eli bisaa no se, “Asɛm bɛn na Awurade ka kyerɛɛ wo? Ka biribiara kyerɛ me. Sɛ wode biribiara sie me a, Onyankopɔn ntwe wʼaso.” 
/// 1 Samuel 3:18
Enti Samuel kaa biribiara kyerɛɛ Eli a wamfa hwee anhintaw no. Eli ka sɔw so se, “Ɔne Awurade; ma ɔnyɛ nea eye wɔ nʼani so.”
/// 1 Samuel 3:19
Awurade kaa Samuel ho wɔ ne nyin mu, na biribiara a Samuel kae no, na ɛyɛ nyansasɛm a ɛboa. 
/// 1 Samuel 3:20
Nnipa a wɔwɔ Israelman mu nyinaa, efi Dan asase wɔ atifi kosi anafo no, na wonim sɛ wɔahyɛ Samuel Awurade diyifo. 
/// 1 Samuel 3:21
Awurade kɔɔ so daa ne ho adi wɔ Silo, na ɔnam nʼasɛm so daa ne ho adi kyerɛɛ Samuel wɔ ntamadan mu hɔ.Na Samuel asɛm baa Israelman mu nyinaa
