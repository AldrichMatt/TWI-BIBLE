/// Hiob 10:1
“Abrabɔ afono me;enti mɛka mʼasɛm a meremfa hwee nsiena mɛkasa afi me kra yawdi mu.
/// Hiob 10:2
Mɛka akyerɛ Onyankopɔn se: Mmu me kumfɔ,na mmom kyerɛ kwaadu a wobɔ me.
/// Hiob 10:3
Ɛyɛ wo fɛ sɛ wohyɛ me so,de po wo nsa ano adwuma,na woserew hwɛ amumɔyɛfo nhyehyɛe?
/// Hiob 10:4
Wowɔ ɔhonam mu ani ana?Wuhu ade te sɛ ɔdesani ana?
/// Hiob 10:5
Wo nkwanna te sɛ ɔdesanianaa wo mfe te sɛ onipa hoɔdenfo,
/// Hiob 10:6
a enti ɛsɛ sɛ wohwehwɛ me mfomsona wopɛɛpɛɛ me bɔne mu?
/// Hiob 10:7
Ɛwɔ mu, wunim sɛ minni fɔ,na obiara nso ntumi nnye me mfi wo nsam.
/// Hiob 10:8
“Wo nsa na ɛnwenee me na ɛbɔɔ me.Afei wobɛdan wo ho asɛe me ana?
/// Hiob 10:9
Kae sɛ wonwen me sɛ dɔte.Na wobɛdan me ayɛ me mfutuma bio ana?
/// Hiob 10:10
So woanhwie me sɛ nufusuna woammɔ me toa sɛ srade,
/// Hiob 10:11
amfa were ne honam ankata me hoankeka nnompe ne ntin antoatoa mu ana?
/// Hiob 10:12
Womaa me nkwa, yii ayamye kyerɛɛ me,na ɔhwɛsie mu wohwɛɛ me honhom so.
/// Hiob 10:13
“Nanso eyi na wode siee wo koma mu,na minim sɛ na eyi wɔ wʼadwene mu.
/// Hiob 10:14
Sɛ meyɛɛ bɔne a anka wobɛhwɛ mena wobɛma me so asotwe.
/// Hiob 10:15
Na sɛ midi fɔ a, nnome nka me!Na sɛ mpo midi bem a, merentumi mma me ti so,efisɛ aniwu ahyɛ me mana mʼamanehunu amene me.
/// Hiob 10:16
Na sɛ mema me ti so a, wodɛɛdɛɛ me sɛ gyata,na bio woda wʼanwonwatumi no adi tia me.
/// Hiob 10:17
Wode nnansefo foforo betia mena woma wʼabufuw ano yɛ den wɔ me so;wʼasraafo tu ba me so bere biara.
/// Hiob 10:18
“Adɛn nti na woma wɔwoo me?Ɛkaa me nko a anka miwui ansa na ani bi rehu me.
/// Hiob 10:19
Sɛ anka mamma nkwa yi mu,anaasɛ wɔsoaa me fi awotwaa mu de me kɔɔ ɔda mu tee!
/// Hiob 10:20
So ɛnkaa kakraa bi na me nna kakraa no to ntwaa ana?Gyaa me na minya anigye bere tiaa bi
/// Hiob 10:21
ansa na makɔ koransankusuuyɛ ne sunsuma kabii asase so,
/// Hiob 10:22
asase a ɛyɛ anadwo sum kabii,sum kabii ne sakasaka,baabi a ɛhɔ hann mpo te sɛ sum.”
