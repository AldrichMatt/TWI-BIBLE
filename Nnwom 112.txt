/// Nnwom 112:1
Dwom Monkamfo Awurade.Nhyira nka onipa a osuro Awuradena onya nʼahyɛde mu anigye pii.
/// Nnwom 112:2
Ne mma bɛyɛ atumfo wɔ asase no so;atreneefo awo ntoatoaso benya nhyira.
/// Nnwom 112:3
Ahonya ne sika wɔ ne fi,na ne trenee tena hɔ daa.
/// Nnwom 112:4
Sum mu mpo hann pue ma nnipa a wɔteɛ,ma ɔdomfo, mmɔborɔhunufo ne ɔnokwafo.
/// Nnwom 112:5
Yiyedi bɛba wɔn a wɔn tirim yɛ mmerɛw na wɔde fɛm kwa,wɔn a wɔde atɛntrenee yɛ wɔn nneɛma no so.
/// Nnwom 112:6
Ampa ara ɔrenhinhim da biara da;wɔbɛkae onipa trenee daa.
/// Nnwom 112:7
Ɔte asɛmmɔne a, ɛmmɔ no hu;ne koma si pi wɔ Awurade mu ahotoso mu.
/// Nnwom 112:8
Ne koma wɔ bammɔ, na onsuro;awiei no ɔde nkonimdi behyia nʼatamfo.
/// Nnwom 112:9
Ɔtow nʼakyɛde pete aman so ma ahiafo nea wohia,nʼadɔe no tena hɔ daa;wɔbɛkae wɔn daa na wɔahyɛ wɔn anuonyam.
/// Nnwom 112:10
Omumɔyɛfo behu ama ayɛ no yaw,ɔbɛtwɛre ne se na wafɔn;omumɔyɛfo tirimpɔw bɛyɛ ɔkwa.
