/// Mmebusɛm 10:1
Salomo MmebusɛmSalomo mmebusɛm:Ɔba nyansafo ma nʼagya ani gye,na ɔba kwasea brɛ ne na awerɛhow.
/// Mmebusɛm 10:2
Ɔkwan bɔne so ahonya nni bo,nanso trenee gye onipa fi owu mu.
/// Mmebusɛm 10:3
Awurade remma ɔkɔm nne ɔtreneenina omumɔyɛfo de, ɔka nʼadepa gu.
/// Mmebusɛm 10:4
Nsa a ɛnyɛ adwuma ma onipa di hia,nanso nsiyɛfo nsa de ahonya ba.
/// Mmebusɛm 10:5
Nea ɔboaboa nnɔbae ano wɔ ahuhurubere no yɛ ɔba nyansafona nea ɔda wɔ twabere mu no yɛ ɔba nimguaseni.
/// Mmebusɛm 10:6
Atreneefo hyɛ nhyira kyɛwna akakabensɛm ayɛ omumɔyɛfo anom ma.
/// Mmebusɛm 10:7
Ɔtreneeni nkae yɛ nhyira,na omumɔyɛfo din bɛporɔw.
/// Mmebusɛm 10:8
Koma mu nyansafo tie ɔhyɛ nsɛm,na ɔkwasea kasafo hwe ase.
/// Mmebusɛm 10:9
Ɔnokwafo nantew dwoodwoo,na nea ɔfa akwan kɔntɔnkye so no ho bɛda adi.
/// Mmebusɛm 10:10
Nea ɔde nitan bu nʼani no de ɔhaw ba,na ɔkwasea kasafo hwe ase.
/// Mmebusɛm 10:11
Ɔtreneeni anom yɛ nkwa asuti,na akakabensɛm ayɛ omumɔyɛfo anom ma.
/// Mmebusɛm 10:12
Ɔtan kanyan mpaapaemu,nanso ɔdɔ kata mfomso nyinaa so.
/// Mmebusɛm 10:13
Wohu nyansa wɔ nhumufo anom,na abaa fata nea onni adwene akyi.
/// Mmebusɛm 10:14
Anyansafo kora nimdeɛ,nanso ɔkwasea ano frɛfrɛ ɔsɛe.
/// Mmebusɛm 10:15
Adefo ahonya yɛ wɔn kuropɔn a wɔabɔ ho ban,nanso ahiafo hia yɛ wɔn asehwe.
/// Mmebusɛm 10:16
Atreneefo akatua de nkwa brɛ wɔn,na nea amumɔyɛfo nya no de asotwe brɛ wɔn.
/// Mmebusɛm 10:17
Nea otie ntetew pa no kyerɛ nkwa kwan,na nea ɔpo nteɛso no di afoforo anim yera kwan.
/// Mmebusɛm 10:18
Nea ɔkata nitan so no yɛ ɔtorofo,na nea odi nseku no yɛ ɔkwasea.
/// Mmebusɛm 10:19
Mfomso mpa ɔkasa bebree mu,na nea ɔkora ne tɛkrɛma no yɛ onyansafo.
/// Mmebusɛm 10:20
Ɔtreneeni tɛkrɛma yɛ dwetɛ ankasananso omumɔyɛfo koma nni bo.
/// Mmebusɛm 10:21
Atreneefo ano ma bebree aduan,na atemmu a nkwaseafo nni nti wowuwu.
/// Mmebusɛm 10:22
Awurade nhyira de ahonya ba,na ɔmfa ɔbrɛ mmata ne nya ho.
/// Mmebusɛm 10:23
Bɔneyɛ yɛ anigyede ma ɔkwasea,nanso nea ɔwɔ nimdeɛ anigye wɔ nyansa mu.
/// Mmebusɛm 10:24
Nea amumɔyɛfo suro no bɛba wɔn so;na nea atreneefo pɛ no, wɔde bɛma wɔn.
/// Mmebusɛm 10:25
Sɛ ahum no betwa mu a, amumɔyɛfo yera,nanso atreneefo gyina hɔ pintinn afebɔɔ.
/// Mmebusɛm 10:26
Sɛnea nsa keka ɛse, na wusiw kɔ aniwa no,saa ara na ɔkwadwofo yɛ ma wɔn a wɔsoma no.
/// Mmebusɛm 10:27
Awurade suro ma nkwa tenten,nanso wotwa amumɔyɛfo nkwa so.
/// Mmebusɛm 10:28
Atreneefo anidaso de ahotɔ ba,nanso amumɔyɛfo anidaso nkosi hwee.
/// Mmebusɛm 10:29
Awurade kwan yɛ guankɔbea ma ɔtreneeni,nanso ɛyɛ ɔsɛe ma wɔn a wɔyɛ bɔne.
/// Mmebusɛm 10:30
Wɔrentɔre atreneefo ase da,nanso amumɔyɛfo renka asase no so.
/// Mmebusɛm 10:31
Nyansa fi ɔtreneeni anom bananso tɛkrɛma a ɛdaadaa no, wobetwa akyene.
/// Mmebusɛm 10:32
Ɔtreneeni ano nim ade a ɛfatana omumɔyɛfo ano nim nea ɛyɛ nnaadaasɛm nko ara.
