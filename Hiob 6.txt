/// Hiob 6:1
Hiob Bua ElifasNa Hiob buae se,
/// Hiob 6:2
“Sɛ wobetumi akari mʼawerɛhowdina me haw nso wɔde agu nsania so a,
/// Hiob 6:3
anka emu bɛyɛ duru asen nwea a ɛwɔ po mu nyinaa,enti ɛnyɛ nwonwa sɛ me nsɛm ayɛ hagyahagya.
/// Hiob 6:4
Otumfo agyan no wɔ me mu,me honhom nom ano bɔre no;wɔahyehyɛ Onyankopɔn ahunahuna nyinaa atia me.
/// Hiob 6:5
Wuram afurum su wɔ bere a wanya sare ana,na nantwi nso su wɔ bere a wanya nʼaduan ana?
/// Hiob 6:6
So wodi aduan a nkyene nni mu?Na ɔdɛ bi wɔ nkesua mu fufu mu ana?
/// Hiob 6:7
Mempɛ sɛ mede me nsa ka;aduan a ɛte saa no bɔ me yare.
/// Hiob 6:8
“Ao sɛ me nsa bɛka mʼabisade,sɛ Onyankopɔn bɛyɛ nea mʼani da so no ama me,
/// Hiob 6:9
sɛ Onyankopɔn bɛpɛ sɛ ɔdwerɛw mesɛ ɔbɛtwe ne nsa na wakum me,
/// Hiob 6:10
ɛne anka mɛkɔ so anya saa awerɛkyekye yi,a ɛyɛ anigye a mewɔ wɔ ɔyaw a entwa da yi mu,ne Ɔkronkronni no nsɛm a mimmuu so yi.
/// Hiob 6:11
“Ahoɔden bɛn na mewɔ a enti ɛsɛ sɛ minya anidaso?Daakye nneɛma pa bɛn nti na ɛsɛ sɛ minya ntoboase?
/// Hiob 6:12
Mewɔ ahoɔden sɛ ɔbo ana?Me honam yɛ kɔbere mfrafrae ana?
/// Hiob 6:13
So mewɔ tumi bi a mede bɛboa me hosaa bere yi a nkonimdi apare me yi ana?
/// Hiob 6:14
“Obiara a ɔbɔ nʼadamfo ayamye sɛn nogyaw Otumfo no ho suro.
/// Hiob 6:15
Nanso ahotoso nni me nuanom mu sɛ nsuwansuwa a eyiri na ɛyow,sɛ nsuwansuwa a eyiri
/// Hiob 6:16
bere a sukyerɛmma renanna mparuwbo nso redan nsu,
/// Hiob 6:17
nanso owiabere mu no ɛsen biona ɔhyew nti nsu no tu yera.
/// Hiob 6:18
Akwantufo man fi wɔn akwan so;wɔforo kɔ nsase a awuwu so ma wowuwu.
/// Hiob 6:19
Tema akwantufo hwehwɛ nsu,Seba aguadifo akwantufo de anidaso hwehwɛ nsu.
/// Hiob 6:20
Wɔn ho yeraw wɔn, efisɛ na wɔwɔ awerehyɛmu;woduu hɔ, na wɔn anidaso yɛ ɔkwa.
/// Hiob 6:21
Afei, wo nso woakyerɛ sɛ wo so nni mfaso;wuhu biribi a ɛyɛ hu na wusuro.
/// Hiob 6:22
So maka pɛn se, ‘Me nti momma biribi,sɛ mumfi mo ahode mu ntua me ti so sika,
/// Hiob 6:23
sɛ munnye me mfi mʼatamfo nsam,ne atirimɔdenfo nkyehama mu ana?’
/// Hiob 6:24
“Monkyerɛkyerɛ me, na mɛyɛ komm;monkyerɛ me mfomso a mayɛ.
/// Hiob 6:25
Nokwareka yɛ yaw,na mo adwenkyerɛ no kosi dɛn?
/// Hiob 6:26
So mokyerɛ sɛ mubesiesie sɛ nea meka no,na moafa mʼahometew nsɛm sɛ mframa ana?
/// Hiob 6:27
Mpo mobɛbɔ ayisaa so ntonto,na mode mo adamfo adi nsesagua.
/// Hiob 6:28
“Afei momfa ahummɔbɔ nhwɛ me.Metumi adi atoro wɔ mo anim ana?
/// Hiob 6:29
Montɔ mo bo ase, mummu ntɛnkyew;monsan nnwen ho, efisɛ eyi fa me pɛpɛyɛ ho.
/// Hiob 6:30
Amumɔyɛsɛm wɔ mʼano ana?Minnim papa ne bɔne ntam nsonoe ana?
