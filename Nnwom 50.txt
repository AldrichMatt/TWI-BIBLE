/// Nnwom 50:1
Dwom Asaf dwom.Tweduampɔn, Onyankopɔn, Awurade no kasa,na ɔfrɛ asase nyinaaefi apuei kosi atɔe.
/// Nnwom 50:2
Onyankopɔn hyerɛn fi Sionkurow a ne fɛ wie pɛyɛ.
/// Nnwom 50:3
Yɛn Nyankopɔn reba nanso ɔrenyɛ komm;ogya a ɛhyew nneɛma di nʼanim,ahum a ɛretu atwa ne ho ahyia.
/// Nnwom 50:4
Ɔfrɛ ɔsorosoro ne asase,sɛ ɔrebu ne nkurɔfo atɛn;
/// Nnwom 50:5
Ɔka se, “Boaboa nnipa a wɔatew wɔn ho no ano ma me;wɔn a wɔnam afɔrebɔ so ne me yɛɛ apam no.”
/// Nnwom 50:6
Ɔsoro pae mu ka ne trenee,na Onyankopɔn ankasa ne otemmufo.
/// Nnwom 50:7
“Muntie, me nkurɔfo, na mɛkasa,medi adanse atia wo, Israel;Mene Onyankopɔn, wo Nyankopɔn no.
/// Nnwom 50:8
Merenka mo anim wɔ mo afɔrebɔdeanaa mo hyew afɔre a ɛwɔ mʼanim daa no ho.
/// Nnwom 50:9
Anantwinini a wofi mo mfuw soanaa mpapo a wofi mo buw mu ho nhia me,
/// Nnwom 50:10
efisɛ kwae mu aboa biara yɛ me de,anantwi a wɔwɔ nkoko mpempem so nso saa ara.
/// Nnwom 50:11
Minim anomaa biara a ɔwɔ mmepɔw no so,na wuram abɔde nyinaa yɛ me de.
/// Nnwom 50:12
Sɛ ɔkɔm dee me a, anka merenka nkyerɛ mo;efisɛ, wiase ne nea ɛwɔ mu nyinaa yɛ me de.
/// Nnwom 50:13
Mewe anantwinini nam,na menom mpapo mogya ana?
/// Nnwom 50:14
Momfa aseda afɔre mma Onyankopɔn,na munni bɔ a mohyɛɛ Ɔsorosoroni no so,
/// Nnwom 50:15
na momfrɛ me hiada;na megye mo na moahyɛ me anuonyam.”
/// Nnwom 50:16
Nanso amumɔyɛfo de, Onyankopɔn bisa wɔn se,“Adɛn nti na moka me mmarana mʼapam da mo ano?
/// Nnwom 50:17
Mukyi me nkyerɛkyerɛ,na motow me nsɛm gu mo akyi.
/// Nnwom 50:18
Sɛ muhu ɔkorɔmfo a mode mo ho bɔ no;na mo ne nguaman nso bɔ.
/// Nnwom 50:19
Mode mo ano yɛ bɔne,na mode mo tɛkrɛma boaboa nnaadaa ano.
/// Nnwom 50:20
Mokasa tia mo nuabarima bere biarana mosopa mo ankasa na ba.
/// Nnwom 50:21
Moayɛ eyinom nyinaa; nanso manka hwee,enti mususuw sɛ mete sɛ mo.Nanso mɛka mo anim,na mede mo sobo asi mo anim.
/// Nnwom 50:22
“Munnwen eyi ho, mo a mo werɛ fi Onyankopɔn,anyɛ saa a, mɛtetew mo mu nketenkete a obiara remmegye mo;
/// Nnwom 50:23
Nea ɔbɔ aseda afɔre no hyɛ me anuonyam,na osiesie kwansɛnea mɛda Onyankopɔn nkwagye adi akyerɛ no.”
