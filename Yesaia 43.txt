/// Yesaia 43:1
Israel Agyenkwa KoroNa afei, sɛɛ na Awurade se,nea ɔbɔɔ wo, Yakobnea ɔnwen wo, Israel;“Nsuro na magye wo;mabɔ wo din afrɛ wo; woyɛ me dea.
/// Yesaia 43:2
Sɛ wofa nsu mu a,mɛka wo ho;na sɛ wutwa nsubɔnten no a,ɛremmu mfa wo so.Sɛ wonantew ogya no mu a,worenhyew;ogyaframa no renhye wo.
/// Yesaia 43:3
Na mene Awurade, wo Nyankopɔn,Israel Kronkronni, wo Agyenkwa.Mede Misraim yɛ mpata ma wona mede Kus ne Seba si wʼanan mu.
/// Yesaia 43:4
Sɛ wosom bo ma me na wowɔ anuonyam wɔ mʼanimna medɔ wo nti,mede nnipa bɛsesa wo,na mede nkurɔfo asesa wo nkwa.
/// Yesaia 43:5
Nsuro, efisɛ meka mo ho;mede wo mma befi apuei fam abana maboa wɔn ano afi atɔe fam.
/// Yesaia 43:6
Mɛka akyerɛ atifi fam se, ‘Munnyaa wɔn!’ne anafo fam se, ‘Munnye wɔn ntena ha.’Momfa me mmabarima mfi akyirikyiri mmrana me mmabea mfi asase ano mmra,
/// Yesaia 43:7
obiara a me din da no so,nea mebɔɔ no de hyɛɛ me ho anuonyam,nea menwen no na meyɛɛ no.”
/// Yesaia 43:8
Momfa wɔn a wɔwɔ ani, nanso wonhu adewɔn a wɔwɔ aso nanso asisiw no mmra.
/// Yesaia 43:9
Aman no nyinaa boa wɔn ho ano,na nnipa no hyia mu.Wɔn mu hena na ɔkaa eyi fii mfiasena ɔpaee mu kaa nneɛma a atwam no kyerɛɛ yɛn?Ma wɔmmfa wɔn nnansefo mmra mmedi adanse sɛ wodi bem,sɛnea afoforo bɛte na wɔaka se, “Ɛyɛ nokware.”
/// Yesaia 43:10
“Mone me nnansefo, ne mʼasomfo a mapaw no,”sɛɛ na Awurade se,“Sɛnea mubehu na moagye me adina moate ase sɛ me ne no.Wɔammɔ onyame bi anni mʼanim,na mʼakyi nso obiara remma.
/// Yesaia 43:11
Me, Me ara, Mene Awurade,na agyenkwa biara nni hɔ sɛ me.
/// Yesaia 43:12
Mada no adi na magye nkwa na mapae mu aka se,Me, na ɛnyɛ onyame nanani bi a ɔwɔ mo mu.Mone me nnansefo,” Awurade na ose sɛ, “Mene Onyankopɔn.
/// Yesaia 43:13
Yiw, na efi teteete no me ne no.Obiara rentumi nnye mfi me nsamsɛ meyɛ biribi a, hena na obetumi adan no?”
/// Yesaia 43:14
Onyankopɔn Ahummɔbɔ Ne Israel HuammɔdiSɛɛ na Awurade se,wʼAgyenkwa, Israel Kronkronni no:“Mo nti, mɛsoma akɔ Babilonia,na mede Babiloniafo nyinaa bɛba sɛ aguanfowɔ ahyɛn a wɔde hoahoa wɔn ho no mu.
/// Yesaia 43:15
Mene Awurade, wo Kronkronni no,Israel Yɛfo, wo Hene.”
/// Yesaia 43:16
Sɛɛ na Awurade se,nea ɔbɔɔ kwan wɔ po mu,kwan a ɛda asubun mu,
/// Yesaia 43:17
nea ɔtwee nteaseɛnam ne apɔnkɔ,asraafo ne ne nkekaho nyinaa,na wɔkaa hɔ a wɔansɔre bio,wɔadum wɔn te sɛ kanea mu ntamabamma:
/// Yesaia 43:18
“Momma mo werɛ mfi kan nneɛma nomonntɔ nnkɔ nea atwam no so.
/// Yesaia 43:19
Hwɛ, mereyɛ ade foforo!Mprempren, ɛrepue; na munhu ana?Merebɔ kwan afa nweatam sona mereyɛ nsuwansuwa wɔ asase wosee so.
/// Yesaia 43:20
Mmoa a wɔyɛ keka hyɛ me anuonyam,adompo ne mpatu,efisɛ mema nsu wɔ nweatam sone nsuwansuwa wɔ asase wosee so,de ma me nkurɔfo, wɔn a mapaw wɔn no nsu,
/// Yesaia 43:21
nnipa a meyɛɛ wɔn maa me hosɛ wɔmpae mu nka mʼayeyi.
/// Yesaia 43:22
“Nanso, womfrɛɛ me, Yakob,wonhaw wo ho wɔ me ho, Israel.
/// Yesaia 43:23
Momfaa nguan mmrɛɛ me sɛ ɔhyew afɔrebɔde,na momfaa mo afɔrebɔ nhyɛɛ me anuonyam nso.Memmaa aduan afɔre nyɛɛ mo adesoana memfaa nnuhuamgye nhaw mo.
/// Yesaia 43:24
Montɔɔ nnuhuam mmrɛɛ me,na mommaa mo afɔrebɔde mu srade mmuu me so.Mmom, mode mo bɔne asoa mena mode mo mfomso ho haw abɛto me so.
/// Yesaia 43:25
“Me, me ara, mene nea ɔpepamo bɔne, me nti,na menkae mo amumɔyɛ bio.
/// Yesaia 43:26
Monhwehwɛ nea atwa mu no mu bio mma me,momma yɛmmɔ mu nnye asɛm no ho akyinnye;ka wʼasɛm a ɛkyerɛ sɛ wunni fɔ no.
/// Yesaia 43:27
Mo agya a odii kan no yɛɛ bɔne;mo kasamafo tew mʼanim atua.
/// Yesaia 43:28
Enti magu mo asɔredan mu atitiriw anim ase,na mede Yakob ama ɔsɛena mede Israel ama ahohora.
