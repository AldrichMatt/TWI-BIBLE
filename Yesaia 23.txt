/// Yesaia 23:1
Nkɔmhyɛ A Ɛfa Tiro HoNkɔmhyɛ a ɛfa Tiro ho:Tarsis ahyɛn, muntwa adwo!Efisɛ wɔasɛe Tirona wɔannyaw no ofi anaa hyɛngyinabea.Wufi Kipro asase soabɛka asɛm akyerɛ wɔn.
/// Yesaia 23:2
Monyɛ komm, mo nnipa a mowɔ supɔw no sone mo Sidon aguadifo apo so adwumayɛfo ama mo ayɛ adefo.
/// Yesaia 23:3
Nsu akɛse no sona aduan fi Sihor nam bae;Nil ho nnɔbae na ɛyɛɛ Tiro foto,na ɔbɛyɛɛ amanaman aguadibea.
/// Yesaia 23:4
Animguase nka wo, Sidon, ne wo, po so abandennen,efisɛ po akasa se,“Menkyemee da, na menwoo da;mentetew mmabarima anaa mmabea da.”
/// Yesaia 23:5
Sɛ asɛm no du Misraim a,wobedi yaw wɔ nkra a efi Tiro no ho.
/// Yesaia 23:6
Muntwa nkɔ Tarsis;muntwa adwo, mo a mowɔ supɔw no so.
/// Yesaia 23:7
Eyi ne mo ahosɛpɛw kuropɔn no,teteete kuropɔn no,nea wɔatu akɔtenaakyirikyiri nsase so no ana?
/// Yesaia 23:8
Hena na ɔbɔɔ atirimpɔw yi de tiaa Tiro,nea ɔkyekyɛ ahenkyɛw,nea nʼaguadifo yɛ ahenemma,na nʼadetɔnfo agye din wɔ asase so?
/// Yesaia 23:9
Asafo Awurade na ɔbɔɔ ne tirimpɔw se,ɔbɛbrɛ anuonyam mu ahomaso asena wabrɛ wɔn a wɔagye din wɔ asase yi so nyinaa ase.
/// Yesaia 23:10
Yɛ wʼasase so adwuma te sɛnea wɔyɛ wɔ Nil ho noTarsis Babea,efisɛ wunni hyɛngyinabea bio.
/// Yesaia 23:11
Awurade ama ne nsa so wɔ po no soama ahenni ahorow a ɛwɔ hɔ no repopo.Wahyɛ Kanaan ho mmara se,wɔnsɛe nʼaban.
/// Yesaia 23:12
Ɔkae se, “Wʼahurisidi no nso ha ara,Sidon Babea Ɔbabun a wɔadwerɛw wo!“Sɔre, twa kɔ Kipro;hɔ mpo worennya ahotɔ.”
/// Yesaia 23:13
Monhwɛ Babiloniafo asase nosaa nnipa a mprempren wɔnka hwee no!Asiriafo ayɛ nobaabi a nweatam so mmoa te;wosisii wɔn anotua aban bebree,wodwiriw nʼaban guima ɛdan nnwiriwii.
/// Yesaia 23:14
Muntwa adwo, Tarsis ahyɛn;wɔasɛe wʼaban!
/// Yesaia 23:15
Saa bere no wɔrenkae Tiro mfe aduɔson a ɛyɛ ɔhene nkwanna. Nanso mfe aduɔson akyi no, nea ɛbɛto Tiro no bɛyɛ sɛnea ɛwɔ oguamanfo no dwom mu no:
/// Yesaia 23:16
“Ma sankuten no so, pase fa kuropɔn no mu,oguamanfo a wɔnnkae wo;bɔ sankuten no yiye, to nnwom bebree,sɛnea wɔbɛkae wo.”
/// Yesaia 23:17
Mfe aduɔson akyi, Awurade ne Tiro bedi. Ɔbɛsan akodi ne paa sɛ oguamanfo na ɔne ahenni a ɛwɔ asase so nyinaa adi gua. 
/// Yesaia 23:18
Nanso nea obenya ne ne mfaso nyinaa wɔde bɛto hɔ ama Awurade; wɔremmoaboa ano na wɔremfa nsie. Ne mfaso no bɛkɔ wɔn a wɔsom wɔ Awurade anim no nkyɛn, na wɔanya aduan bebree ne ntade pa.
