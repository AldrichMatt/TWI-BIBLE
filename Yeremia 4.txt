/// Yeremia 4:1
“Sɛ wo, Israel, wobɛsan wʼakyi a,san bra me nkyɛn,”sɛɛ na Awurade se.“Sɛ wuyi wʼahoni a ɛyɛ akyiwade fi mʼani sona sɛ woamman bio,
/// Yeremia 4:2
na sɛ wufi nokware, pɛpɛyɛ ne trenee muka ntam se, ‘Sɛ Awurade te ase yi,’ aafei wobehyira aman nona ne mu na wobenya anuonyam.”
/// Yeremia 4:3
Eyi ne asɛm a, Awurade ka kyerɛ Yuda mmarima ne Yerusalem:“Munsiesie mo asase a womfuntum da,na munnnua wɔ nsɔe mu.
/// Yeremia 4:4
Muntwitwa mo ho twetia mma Awurademuntwitwa mo koma twetia,mo Yuda mmarima ne Yerusalemfo,anyɛ saa a mʼabufuwhyew bɛsɔre na adɛw sɛ ogyamo bɔne a moayɛ nti,ɛbɛhyew a obiara rennum.”
/// Yeremia 4:5
Amanehunu A Efi Atifi Fam“Bɔ nkae wɔ Yuda na pae mu ka wɔ Yerusalem se‘Hyɛn torobɛnto no wɔ asase no nyinaa so!’Teɛ mu dennen se:‘Mommoaboa mo ho ano!Momma yenguan nkɔ nkuropɔn a wɔabɔ ho ban no mu!’
/// Yeremia 4:6
Momma frankaa so na monkɔ Sionmunguan nkɔbɔ mo ho aguaa!Efisɛ mede amanehunu fi atifi fam reba,ɔsɛe a ɛyɛ hu.”
/// Yeremia 4:7
Gyata bi afi ne tu mu;ɔbɔɔaman bi asi mu.Wafi ne tenabeasɛ ɔrebɛsɛe wʼasase.Wo nkurow bebubuna ada mpan.
/// Yeremia 4:8
Enti fura atweaatam,di awerɛhow na twa adwo,efisɛ Awurade abufuwhyew nonnan mfii yɛn so.
/// Yeremia 4:9
“Saa da no,” Awurade na ose,“ɔhene no ne adwumayɛfo no bɛbɔ hu,asɔfo no bo betu,na adiyifo no ho bedwiriw wɔn.”
/// Yeremia 4:10
Afei, mekae se, “Aa, Otumfo Awurade, woadaadaa nnipa yi ne Yerusalem, wokae se, ‘Mubenya asomdwoe,’ wɔ bere a afoa da yɛn mene mu.”
/// Yeremia 4:11
Saa bere no wɔbɛka akyerɛ nnipa yi ne Yerusalem se, “Mframa a emu yɛ hyew bɛbɔ afi nkoko wosee a ɛwɔ nweatam so aba me nkurɔfo so, ɛnyɛ nea ɛpo ho anaa ehuhuw so; 
/// Yeremia 4:12
mframa a ano yɛ den boro saa no fi me nkyɛn. Afei mepae mu ka mʼatemmu a etia wɔn.”
/// Yeremia 4:13
Hwɛ! ɔreba sɛ omununkum,ne nteaseɛnam reba sɛ mfɛtɛ,nʼapɔnkɔ ho yɛ hare sen akɔre.Yennue! Yɛawu!
/// Yeremia 4:14
Yerusalem, yi bɔne fi wo koma mu na woanya nkwa.Wode adwemmɔne bɛhyɛ wo mu akosi da bɛn?
/// Yeremia 4:15
Nne bi rebɔ amanneɛ fi Dan,ɛrebɔ amanehunu ho dawuru fi Efraim nkoko so.
/// Yeremia 4:16
“Monka eyi nkyerɛ aman no,mommɔ no dawuru nkyerɛ Yerusalem se,‘Atuafo dɔm fi akyirikyiri asase bi so reba,wɔma ɔko nteɛmu so de tia Yuda nkuropɔn.
/// Yeremia 4:17
Wotwa ne ho hyia sɛ mmarima a wɔrewɛn afuw,efisɛ watew me so atua,’ ”sɛɛ na Awurade se.
/// Yeremia 4:18
“Wo ankasa abrabɔ ne nneyɛe,na ɛde eyi aba wo so.Eyi yɛ wʼasotwe.Ɛyɛ nwen!Ɛwowɔ koma!”
/// Yeremia 4:19
Ao, mʼahoyeraw, mʼahoyeraw!midi me mu yaw.Me koma mu yawdi!Me koma bɔ kitirikitiri wɔ me mu,mintumi nyɛ komm.Efisɛ, mate torobɛnto no nnyigye;mate ɔko frɛ no.
/// Yeremia 4:20
Amanehunu di amanehunu akyi;asase no nyinaa asɛe.Wɔasɛe me ntamadan prɛko pɛ,ne me hintabea mpofirim.
/// Yeremia 4:21
Ɛsɛ sɛ mehwɛ ɔko frankaa nona mitie torobɛnto no nnyigye kosi da bɛn?
/// Yeremia 4:22
“Me nkurɔfo yɛ nkwaseafo;wonnim me.Wɔyɛ mma a wonni adwene;wɔnte hwee ase.Wɔwɔ bɔneyɛ ho nyansa;na wonnim sɛnea wɔyɛ papa.”
/// Yeremia 4:23
Mehwɛɛ asase no,na enni bɔbea, na ɛda mpan;mehwɛɛ ɔsorosoro, na wɔn hann no nni hɔ.
/// Yeremia 4:24
Mehwɛɛ mmepɔw no,na wɔrewosowosow,na nkoko no nyinaa rehinhim.
/// Yeremia 4:25
Mehwɛe, na nnipa nni hɔ;wim anomaa biara atu kɔ.
/// Yeremia 4:26
Mehwɛe, na nsasebere no adan nweatamna ne nkurow nyinaa asɛewɔ Awurade anim, wɔ nʼabufuwhyew ano.
/// Yeremia 4:27
Sɛnea Awurade se:“Wɔbɛsɛe asase no nyinaa;mmom, merensɛe no korakora.
/// Yeremia 4:28
Enti asase bedi awerɛhowna ɔsorosoro beduru sum,efisɛ makasa na merentwe nsan;masi gyinae na merennan no.”
/// Yeremia 4:29
Apɔnkɔsotefo ne agyantowfo nnyigyeima kurow biara sofo guan.Ebinom kɔhyɛ nkyɛkyerɛ mu,ebinom foro kɔ abotan mu.Nkurow no nyinaa so adeda mpan;na obiara nte so.
/// Yeremia 4:30
Dɛn na woreyɛ, wo a wɔasɛe wo?Adɛn na wufura ɔkɔbende sikakɔkɔɔ agude asiesie wo ho?Adɛn na wode nnuru keka wʼani?Wohyehyɛ wo ho kwa.Wʼadɔfo bu wo animtiaa;wɔrehwehwɛ wo akum wo.
/// Yeremia 4:31
Mete osu bi te sɛ ɔbea a ɔwɔ awoko mu,apinisi te sɛ ɔbea a ɔrewo nʼabakan,Ɔbabea Sion resu te sɛ nea osi apini,ɔtrɛw ne nsa mu na ɔreka se,“Afei de meretɔ piti;wɔde me nkwa ama awudifo.”
