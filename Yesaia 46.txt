/// Yesaia 46:1
Babilonia AnyameBel bɔ ne mu ase, Nebo brɛ ne dibea ase;mfurum soa wɔn ahoni.Nsɛsode a wɔso nenam no mu yɛ duru,ɛyɛ adesoa ma nea wabrɛ.
/// Yesaia 46:2
Wɔbɔ mu kotow, bɔ wɔn mu ase;wontumi nsiw amanehunu ano,wɔn ankasa kɔ nkoasom mu.
/// Yesaia 46:3
“Muntie me, Yakobfifo,mo a moaka wɔ Israelfi nyinaa,mo a maso mo mu fi mo nyinsɛn mu,na maturu mo afi bere a wɔwoo mo.
/// Yesaia 46:4
Mpo kosi mo nkwakoraa bere ne bere a mubefuw dwen mu,Me ne no, Me ne nea obeso mo mu.Mabɔ mo na meturu mo;mɛwowaw mo na megye mo.
/// Yesaia 46:5
“Hena ho na mode me bɛto, anaa mubebu no me sɛso?Hena na mode me besusuw no, na mode no atoto me ho?
/// Yesaia 46:6
Ebinom hwie sikakɔkɔɔ fi wɔn nkotoku muna wɔkari dwetɛ wɔ nsania so;wɔbɔ sika dwumfo paa, ma ɔde yɛ onyame bi,na wɔkotow sɔre no.
/// Yesaia 46:7
Wɔsoa no wɔ wɔn mmati so,wɔde kosi nʼafa, na ɛka hɔ ara.Ɛrentumi mfi faako a esi.Obi teɛ mu frɛ no de, nanso ommua;ɛrentumi nyi no mfi ne haw mu.
/// Yesaia 46:8
“Monkae yiye, momma ɛnka mo tirim,munnwen ho mo atuatewfo.
/// Yesaia 46:9
Monkae nneɛma a atwam no, teteete nneɛma no;Mene Onyankopɔn, na obi nni hɔ;Mene Onyankopɔn, na obiara nte sɛ me.
/// Yesaia 46:10
Meda awiei adi fi mfiase,efi tete, meka nea ɛbɛba.Meka se: ‘Mʼatirimpɔw begyina,na mɛyɛ nea mepɛ nyinaa.’
/// Yesaia 46:11
Mɛfrɛ anomaa a ɔkyere mmoa afi apuei fam;afi akyirikyiri asase so, onipa a ɔbɛhyɛ me botae ma.Nea maka no, ɛno na mɛma aba mu;nea madwen ho no, ɛno na mɛyɛ.
/// Yesaia 46:12
Muntie me, mo a moyɛ akokodurufo,mo a mo ne trenee ntam kwan ware;
/// Yesaia 46:13
Mede me trenee rebɛn,enni akyirikyiri;na me nkwagye nso renkyɛ.Mɛma Sion nkwagye,na mede mʼanuonyam ama Israel.
