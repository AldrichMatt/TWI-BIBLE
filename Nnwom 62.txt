/// Nnwom 62:1
Dwom Dawid dwom.Me kra wɔ ahomegye wɔ Onyankopɔn nko ara mu;me nkwagye fi ne nkyɛn.
/// Nnwom 62:2
Ampa, ɔyɛ me botan ne me nkwagye;ɔyɛ mʼabandennen, hwee renhinhim me da.
/// Nnwom 62:3
Mobɛkɔ so ahyɛ onipa so akosi da bɛn,mo nyinaa besum me ahwe fam ana?Ɔfasu a akyea yi, ban a ɛrebu yi?
/// Nnwom 62:4
Ampa, wɔayɛ adwene se wobetu noafi ne dibea a ɛkorɔn no so;wɔn ani gye atorodi ho.Wɔde wɔn ano hyirana wɔn koma mu de, wɔdome.
/// Nnwom 62:5
Yiw me kra, gye wʼahome wɔ Onyankopɔn nko ara mu;na ne mu na mʼanidaso wɔ.
/// Nnwom 62:6
Ampa, ɔyɛ me botan ne me nkwagye;ɔyɛ mʼabandennen, hwee renhinhim me.
/// Nnwom 62:7
Me nkwagye ne mʼanuonyam gyina Onyankopɔn so;ɔyɛ me botan a ɛkorɔn, ne me guankɔbea.
/// Nnwom 62:8
Mo nnipa, momfa mo ho nto ne so daa;monka mo koma mu nsɛm nyinaa nkyerɛ no,efisɛ Onyankopɔn ne yɛn guankɔbea.
/// Nnwom 62:9
Nnipa nyinaa te sɛ home;akɛse ne nkumaa nyinaa nka hwee;sɛ wɔkari wɔn wɔ nsania so a, wɔnka hwee;wɔn nyinaa bɔ mu a wɔyɛ home nko.
/// Nnwom 62:10
Mommfa mo ho nto asisi sona monnhoahoa mo ho akorɔnne ho;ɛwɔ mu sɛ mo ahonya dɔɔso de,nanso mommfa mo koma nto so.
/// Nnwom 62:11
Asɛm baako na Onyankopɔn aka,nsɛm abien na mate sɛ,wo, Onyankopɔn, na wowɔ ahoɔden,
/// Nnwom 62:12
na wo, Awurade, na woyɛ adɔe,ampa ara wubetua obiara kasɛnea nʼadwuma te.
