/// Nnwom Mu Dwom 4:1
Aberante:Wo ho yɛ fɛ, me dɔfo!Ao, wo ho yɛ fɛ!Wʼaniwa a ɛhyehyɛ wo nkataanim mu no te sɛ aborɔnoma.Wo nwi te sɛ mpapokuw awɔresian Gilead Bepɔw.
/// Nnwom Mu Dwom 4:2
Wo se te sɛ nguankuw a wɔatwitwa wɔn ho nwi foforo,a wofi aguaree.Baako mpo nyeraa ɛ.
/// Nnwom Mu Dwom 4:3
Wʼanofafa te sɛ koogyan hama;wʼano yɛ fɛ.Wʼasontɔre a ɛhyɛ wo nkataanim mute sɛ ntunkum aduaba fa.
/// Nnwom Mu Dwom 4:4
Wo kɔn te sɛ Dawid abantenten,a wɔasi no fɛɛfɛ;na akokyɛm apem sensɛn ho,a ne nyinaa yɛ akofo kyɛm.
/// Nnwom Mu Dwom 4:5
Wo nufu te sɛ atwemma abien,atwemma nta awodidi wɔ sukooko mu.
/// Nnwom Mu Dwom 4:6
Enkosi sɛ ade bɛkye,ama honhom aguan no,mɛkɔ kurobow bepɔwne aduhuam nkoko no so.
/// Nnwom Mu Dwom 4:7
Me dɔfo, wo ho yɛ fɛ papa;wo ho nni dɛm biara.
/// Nnwom Mu Dwom 4:8
Ma yemfi Lebanon, mʼayeforo,wo ne me mfi Lebanon nkɔ.Sian fi Amana atifi bra,fi Senir atifi, Hermon apampam hɔ,fi gyata buw mune mmepɔw a asebɔ dɛɛdɛɛ hɔ.
/// Nnwom Mu Dwom 4:9
Woagye me koma abɔ so, me nuabea, mʼayeforo;woagye me koma abɔ so;wode wʼani a ɛbɔɔ me so,ne wo kɔnmuade mu ɔbohemaa baako.
/// Nnwom Mu Dwom 4:10
Wo dɔ yɛ anigye, me nuabea, mʼayeforo!Hwɛ, wo dɔ sɔ ani sen bobesa,na wʼaduhuam yɛ huam sen pɛprɛ biara.
/// Nnwom Mu Dwom 4:11
Asɛm dɛdɛ fi wʼano sɛ ɛwokyɛm, mʼayeforo;nufusu ne ɛwo wɔ wo tɛkrɛma ase.Wo ntade mu hua te sɛ Lebanon de.
/// Nnwom Mu Dwom 4:12
Wote sɛ turo a wɔato ano pon mu, me nuabea, mʼayeforo;woyɛ asuti a wɔagye ho ban, asubura a wɔasɔw ano.
/// Nnwom Mu Dwom 4:13
Wo nnua yɛ nnuabafuw so ntunkuma ɛsow aba pa,ahuahaa ne nnuannua,
/// Nnwom Mu Dwom 4:14
nnuannua ne mmetire,osiko ne sinamon,a ohuamfufu nnua ahorow,kurobow ne dupapone pɛprɛ papa ahorow nyinaa ka ho.
/// Nnwom Mu Dwom 4:15
Woyɛ asubura turo,abura a nsu sen fi mua ɛsen fi Lebanon.
/// Nnwom Mu Dwom 4:16
Ababaa:Sɔre, atifi fam mframa!Bra, anafo fam mframa!Bɔ fa me turo mu,sɛnea ɛbɛyɛ a ne hua no begyigye afa baabiara.Ma me dɔfo mmra ne turo muna ɔmmɛka ne nnuaba papa no nhwɛ.
