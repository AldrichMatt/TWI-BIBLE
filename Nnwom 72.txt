/// Nnwom 72:1
Dwom Salomo dwom.Ao, Onyankopɔn, fa wʼatɛntrenee dom ɔhene no,na fa wo trenee ma ɔhene babarima.
/// Nnwom 72:2
Ɔde trenee bebu wo nkurɔfo atɛn,obebu wo nkurɔfo a wɔrehu amane no atɛntrenee.
/// Nnwom 72:3
Mmepɔw no de yiyedi bɛbrɛ nnipa no,nkoko no de trenee bɛba.
/// Nnwom 72:4
Ɔbɛko ama nnipa no mu amanehunufona wagye wɔn a wonni bi mma nkwa;ɔbɛdwerɛw nhyɛsofo.
/// Nnwom 72:5
Owia ne ɔsram da so wɔ hɔ yiwobesuro wo awo ntoatoaso nyinaa mu.
/// Nnwom 72:6
Ɔbɛyɛ sɛ osu a ɛtɔ gu asase a wɔadɔw so so,te sɛ obosu a egugu asase so.
/// Nnwom 72:7
Atreneefo benyin frɔmfrɔm wɔ ne bere so;yiyedi bebu so akosi da a ɔsram nni hɔ bio.
/// Nnwom 72:8
Obedi hene afi po akosi po,afi Asubɔnten Efrata akosi asase ano.
/// Nnwom 72:9
Sare so mmusua bɛkotow nʼanimna nʼatamfo adi mfutuma.
/// Nnwom 72:10
Tarsis ne mpoano ahemfo a wɔwɔ akyirikyiride sonkahiri bɛbrɛ no;Saba ne Seba ahemfode ayɛyɛde bɛbrɛ no.
/// Nnwom 72:11
Ahemfo nyinaa bɛkotow no,amanaman nyinaa bɛsom no.
/// Nnwom 72:12
Na obegye mmɔborɔfo a wosu frɛ no,ne amanehunufo a wonni ɔboafo.
/// Nnwom 72:13
Obehu wɔn a wɔayɛ mmrɛw ne ahiafo mmɔbɔna wagye ahiafo nkwa.
/// Nnwom 72:14
Obegye wɔn afi nhyɛso ne akakabensɛm ase,efisɛ wɔn mogya som bo wɔ nʼanim.
/// Nnwom 72:15
Ɔhene nkwa so!ma wɔmfa sikakɔkɔɔ mfi Seba mmrɛ no.Ma nnipa mmɔ mpae mma nona wonhyira no da mu nyinaa.
/// Nnwom 72:16
Aburow mmu so wɔ asase no so nyinaa;nnuan mmu so wɔ nkoko so,ma nʼaba mmɔ sɛ Lebanon;na enyin sɛ mfuw so sare.
/// Nnwom 72:17
Ne din bɛtena hɔ daa;ɛntena hɔ nkyɛ sɛ owia.Wɔbɛfa no so ahyira amanaman no,na wɔbɛfrɛ no nhyira.
/// Nnwom 72:18
Nhyira nka Awurade Nyankopɔn, Israel Nyankopɔn!Ɔno nko ara na ɔyɛ anwonwade.
/// Nnwom 72:19
Nhyira nka ne din a anuonyam ahyɛ no ma no daa daa.Ma nʼanuonyam nhyɛ wiase nyinaa ma.Amen! Amen!
/// Nnwom 72:20
Yisai ba Dawid mpaebɔ no awiei ni.
