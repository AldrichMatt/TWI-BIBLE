/// Nnwom 51:1
Dwom Dawid dwom a ɔtoo no bere a ɔde ne ho kaa Batseba na odiyifo Natan kɔɔ ne nkyɛn no.Ao, Onyankopɔn hu me mmɔbɔ,sɛnea wʼadɔe a ɛnsa da no te;wʼahummɔbɔ kɛse no nti,pepa me mmarato.
/// Nnwom 51:2
Hohoro mʼamumɔyɛ nyinaana tew me ho fi me bɔne mu!
/// Nnwom 51:3
Na mahu me mmarato,na mekae me bɔne daa.
/// Nnwom 51:4
Mayɛ mfomso atia wo; atia wo nko arana mayɛ nea ɛyɛ bɔne wɔ wʼani so,enti wudi bem wɔ wʼatemmu muna woteɛ wɔ wʼatemmu mu.
/// Nnwom 51:5
Ampa ara wɔwoo me wɔ bɔne mu,na bɔne mu na me na nyinsɛn me.
/// Nnwom 51:6
Ampa ara nokware na wohwehwɛ wɔ me mu.Wokyerɛ me nyansa a mu dɔ.
/// Nnwom 51:7
Fa adwerɛ hohoro me ho, na me ho afi;guare me, na mɛhoa asen sukyerɛmma.
/// Nnwom 51:8
Ma mente ahosɛpɛw ne anigye nka;na ma nnompe a woabubu no nni ahurusi.
/// Nnwom 51:9
Kata wʼani wɔ me bɔne hona pepa mʼamumɔyɛ nyinaa.
/// Nnwom 51:10
Ao, Onyankopɔn, bɔ koma a mu tew wɔ me mu,na yɛ honhom a atim no foforo wɔ me mu.
/// Nnwom 51:11
Mpam me mfi wʼanim,na nyi wo Honhom Kronkron mfi me mu.
/// Nnwom 51:12
Fa wo nkwagye mu anigye no ma me bio,na ma me ɔpɛ honhom a ɛbɛma magyina.
/// Nnwom 51:13
Afei mɛkyerɛ nnebɔneyɛfo wʼakwan,na amumɔyɛfo bɛsan aba wo nkyɛn.
/// Nnwom 51:14
Ao, Onyankopɔn, gye me fi mogya ho afɔdi mu.Onyame a wugye me nkwa,na me tɛkrɛma bɛto wo trenee ho dwom.
/// Nnwom 51:15
Awurade, bue mʼano fafa,na mede mʼano bɛpae mu aka wʼayeyi.
/// Nnwom 51:16
Wompɛ afɔrebɔ, anka mɛbɔ;wʼani nnye ɔhyew afɔre ho.
/// Nnwom 51:17
Onyankopɔn afɔre yɛ honhom a abotow,Onyankopɔn,worempo ahonu ne ahobrɛase koma.
/// Nnwom 51:18
Ma ɛnyɛ wo fɛ sɛ wobɛma Sion anya nkɔso wɔ wʼanigye mu;na woasi Yerusalem afasu.
/// Nnwom 51:19
Afei wʼani begye ɔtreneeni afɔrebɔ ho,ɔhyew afɔre a edi mu;na wɔde anantwinini bɛbɔ afɔre wʼafɔremuka so.
