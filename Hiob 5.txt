/// Hiob 5:1
“Wobɛfrɛ a frɛ, na hena na obegye wo so?Akronkronfo no mu hena nkyɛn na wobɛkɔ?
/// Hiob 5:2
Ahisɛm kum ɔkwasea,na anibere kum atetekwaa.
/// Hiob 5:3
Mʼankasa mahu ɔkwasea a ɔrefefɛw,nanso mpofirim, wɔdomee ne fi.
/// Hiob 5:4
Ne mma ne bammɔ ntam kwan ware,wɔdwerɛw wɔn wɔ asennii a wonni ɔkamafo.
/// Hiob 5:5
Nea ɔkɔm de no no di ne nnɔbae,na ɔfa fi nsɔe mu mpo,na nea osukɔm de no no pere di nʼahode akyi.
/// Hiob 5:6
Ahokyere mpue mmfi dɔte muna ɔhaw nso mfifi mmfi fam.
/// Hiob 5:7
Nanso wɔwo nnipa to ɔhaw mumpɛn dodow a gyaframa turuw kɔ soro no.
/// Hiob 5:8
“Nanso sɛ ɛyɛ me a, anka meguan atoa Onyankopɔn;na mede mʼasɛm ato nʼanim.
/// Hiob 5:9
Ɔyɛ anwonwade a wontumi nhwehwɛ mu,ne nsɛnkyerɛnne a wontumi nkan ne dodow.
/// Hiob 5:10
Ɔtɔ osu gu asase so;na ɔde kɔ wuram.
/// Hiob 5:11
Ɔde ahobrɛasefo si nea ɛkorɔn,na ɔma wɔn a wodi awerɛhow nya asomdwoe.
/// Hiob 5:12
Ɔsɛe aniferefo nhyehyɛe,ma wɔn nsa si fam.
/// Hiob 5:13
Ɔkyere anyansafo wɔ wɔn anifere mu,na ɔbɔ anitewfo nhyehyɛe gu.
/// Hiob 5:14
Sum duru wɔn awia ketee;na wɔkeka wɔ owigyinae mu te sɛ anadwo.
/// Hiob 5:15
Ogye ahiafo fi afoa a ɛhyɛ wɔn anom;ogye wɔn fi ahoɔdenfo nkyehama mu.
/// Hiob 5:16
Enti ahiafo wɔ anidaso,na ntɛnkyew ka nʼano to mu.
/// Hiob 5:17
“Nhyira ne onipa a Onyankopɔn teɛ no,enti mmu Otumfo nteɛteɛ no animtiaa.
/// Hiob 5:18
Efisɛ ɔno na opira na ɔno ara akyekyere;opira nanso ne nsa sa yare.
/// Hiob 5:19
Obegye wo afi ɔhaw ahorow asia mu;ason so no, bɔne biara renka wo.
/// Hiob 5:20
Ɔkɔm ba a, obegye wo afi owu mu,na ɔko mu nso, obegye wo afi afoa ano.
/// Hiob 5:21
Wɔbɛbɔ wo ho ban afi ntwirii hona sɛ ɔsɛe ba a ɛnsɛ sɛ wusuro.
/// Hiob 5:22
Wobɛserew ɔsɛe ne ɔkɔm;na ɛnsɛ sɛ wusuro asase so mmoa.
/// Hiob 5:23
Wo ne afuw so abo bɛyɛ apam,na emu nkekaboa nso ne wo bɛtena asomdwoe mu.
/// Hiob 5:24
Wubehu sɛ wo ntamadan wɔ bammɔ;na sɛ wosese wʼahode a wubehu sɛ hwee nyeraa ɛ.
/// Hiob 5:25
Wubehu sɛ wo mma bɛyɛ bebree;na wʼase bɛfɛe sɛ asase so sare.
/// Hiob 5:26
Wode ahoɔden bɛkɔ ɔda mu,te sɛ afiafi a wɔaboa ano wɔ otwabere mu.
/// Hiob 5:27
“Yɛahwehwɛ eyi mu, na ɛyɛ nokwareɛno nti tie na fa toto wʼabrabɔ ho.”
