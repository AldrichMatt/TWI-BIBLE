/// Nnwom 64:1
Dwom Dawid dwom.Me Nyankopɔn, tie me, bere a mereka me haw;bɔ me kra ho ban fi ɔtamfo ahunahuna ho.
/// Nnwom 64:2
Fa me sie fi amumɔyɛfo agyinatu ho,ne nnebɔneyɛfo pɔwbɔ ho.
/// Nnwom 64:3
Wɔsew wɔn tɛkrɛma sɛ afoana wɔde atirimɔden nsɛm sɔn sɛ mmɛmma werɛmfo.
/// Nnwom 64:4
Wofi ahintawee mu, tow bɔ onipa a ne ho nni asɛm;wɔtow bɔ no mpofirim a wonsuro.
/// Nnwom 64:5
Wɔhyehyɛ wɔn ho wɔn ho nkuran wɔ wɔn amumɔyɛ nhyehyɛe ho,wɔka sɛnea wobesum wɔn mfiri asie;wɔka se, “Hena na obehu yɛn?”
/// Nnwom 64:6
Wɔbɔ ntɛnkyew ho pɔw na wɔka se,“Yɛayɛ nhyehyɛe a ɛso nni koraa!”Ampa ara onipa koma ne nʼadwene yɛ anifere.
/// Nnwom 64:7
Nanso Onyankopɔn bɛto bɛmma abɔ wɔn;na wɔbɛhwe fam prɛko pɛ.
/// Nnwom 64:8
Ɔbɛdan wɔn ankasa tɛkrɛma atia wɔnna ɔde wɔn aba ɔsɛe mu;na wɔn a wobehu wɔn nyinaa de animka bɛbɔ wɔn ti nko.
/// Nnwom 64:9
Adesamma nyinaa besuro;wɔbɛpae mu aka Onyankopɔn nnwumana wɔasusuw nea wayɛ ho.
/// Nnwom 64:10
Ma atreneefo nni ahurusi wɔ Awurade muna wɔmpɛ guankɔbea wɔ no mu;ma wɔn a wɔn koma mu tew nyinaa nyi no ayɛ!
