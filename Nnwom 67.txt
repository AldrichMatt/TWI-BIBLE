/// Nnwom 67:1
Dwom Dwom.Onyankopɔn nnom yɛn na onhyira yɛnɔmma nʼanim nhyerɛn wɔ yɛn so,
/// Nnwom 67:2
na ɔmma wonhu nʼakwan wɔ asase so,ne ne nkwagye wɔ amanaman no nyinaa mu.
/// Nnwom 67:3
Ma adesamma nyi wo ayɛ, Onyankopɔn;ma nnipa nyinaa nkamfo wo.
/// Nnwom 67:4
Ma amanaman ani nnye na wɔnto ahosɛpɛw dwom,efisɛ wudi nnipa no so trenee muna woma asase so amanaman no akwankyerɛ.
/// Nnwom 67:5
Ma adesamma nyi wo ayɛ, Onyankopɔn;ma nnipa nyinaa nkamfo wo!
/// Nnwom 67:6
Afei asase no bɛbɔ ne nnɔbae,na Onyankopɔn, yɛn Nyankopɔn ahyira yɛn.
/// Nnwom 67:7
Onyankopɔn behyira yɛn,na asase mmaa nyinaa besuro no.
