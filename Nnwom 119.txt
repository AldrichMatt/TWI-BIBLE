/// Nnwom 119:1
Dwom Awurade MmaraNhyira nka wɔn a wɔn akwan yɛ pɛ,na wɔnantew sɛnea Awurade mmara kyerɛ.
/// Nnwom 119:2
Nhyira nka wɔn a wɔkora nʼahyɛde,na wofi wɔn koma nyinaa mu hwehwɛ no.
/// Nnwom 119:3
Wɔnyɛ mfomso biara;na wɔnam nʼakwan so.
/// Nnwom 119:4
Woayɛ nkyerɛkyerɛ pa ato hɔa ɛsɛ sɛ wodi so pɛpɛɛpɛ.
/// Nnwom 119:5
Ao, sɛ anka mʼakwan besi pi,ayɛ osetie wɔ wo hyɛ nsɛm ho ɛ!
/// Nnwom 119:6
Sɛ midwen wo mmaransɛm no nyinaa ho a,ɛno de, anka mʼanim rengu ase.
/// Nnwom 119:7
Mede koma a mu tew bɛkamfo wobere a meresua wo mmara a ɛteɛ no.
/// Nnwom 119:8
Medi wo hyɛ nsɛm so;na nnyaw me korakora.
/// Nnwom 119:9
Awurade Mmara Ho OsetieAberante bɛyɛ dɛn na nʼakwan ho atew?Ɛsɛ sɛ odi wʼasɛm so.
/// Nnwom 119:10
Mede me koma nyinaa hwehwɛ wo;mma me mman mfi wo mmara nsɛm ho.
/// Nnwom 119:11
Mede wʼasɛm asie me koma musɛnea merenyɛ bɔne ntia wo.
/// Nnwom 119:12
Awurade, ayeyi nka wo;kyerɛkyerɛ me wo hyɛ nsɛm.
/// Nnwom 119:13
Mede mʼano ka mmaraa efi wʼanom nyinaa.
/// Nnwom 119:14
Mʼani gye sɛ midi wʼahyɛde so,sɛnea obi ani gye ahonya bebree ho no.
/// Nnwom 119:15
Midwinnwen wo nkyerɛkyerɛ hona mehwehwɛ wʼakwan mu.
/// Nnwom 119:16
Mʼani gye wo hyɛ nsɛm ho;na merentoto wʼasɛm ase.
/// Nnwom 119:17
Awurade Mmara Mu AhotɔYɛ wo somfo yiye;na matena ase adi wʼasɛm so.
/// Nnwom 119:18
Bue mʼani na minhu anwonwade aɛwɔ wo mmara no mu.
/// Nnwom 119:19
Meyɛ ɔnanani wɔ asase so;mfa wo mmaransɛm no nhintaw me.
/// Nnwom 119:20
Me kra tɔ beraw bere biara,wo mmara ho anigyina nti.
/// Nnwom 119:21
Woka ahantanfo anim, wɔn a wɔadome wɔn,na wɔman fi wo mmaransɛm ho no.
/// Nnwom 119:22
Yi wɔn animka ne animtiaabu fi me mu,efisɛ midi wʼahyɛde so.
/// Nnwom 119:23
Ɛwɔ mu sɛ sodifo hyia di me ho nseku,nanso wo somfo bedwinnwen wʼahyɛde ho.
/// Nnwom 119:24
Wʼahyɛde yɛ mʼanigyedena ɛyɛ me fotufo.
/// Nnwom 119:25
Awurade Mmara Sodi Ho BɔhyɛWoabrɛ me ase ma meda mfutuma mu;kyɛe me nkwa so sɛnea wʼasɛm no te.
/// Nnwom 119:26
Mesesee mʼakwan na wugyee me so;kyerɛkyerɛ me wʼahyɛde.
/// Nnwom 119:27
Ma mente nea ɛwɔ wo nkyerɛkyerɛ mu ase;na mesusuw wʼanwonwade ho.
/// Nnwom 119:28
Awerɛhow ama me kra atɔ beraw;hyɛ me den sɛnea wʼasɛm no kyerɛ.
/// Nnwom 119:29
Yi me fi nnaadaa akwan so;na fa wo mmara so dom me.
/// Nnwom 119:30
Mafa nokware kwan no so;mede me koma abata wo mmara ho.
/// Nnwom 119:31
Awurade, mikura wo nkyerɛkyerɛ mu dennen,mma mʼanim ngu ase.
/// Nnwom 119:32
Mitu mmirika wɔ wo mmaransɛm kwan no so,efisɛ woama mʼadwene mu adɔ.
/// Nnwom 119:33
Ntease Ho MpaebɔKyerɛkyerɛ me, Awurade, na minni wo hyɛ nsɛm so,na medi so akosi awiei.
/// Nnwom 119:34
Ma me ntease, na medi wo mmara so,na mede me koma nyinaa bedi so.
/// Nnwom 119:35
Kyerɛ me wo mmaransɛm kwan nona hɔ na minya anigye.
/// Nnwom 119:36
Dan me koma kɔ wʼahyɛde hona ɛnyɛ pɛsɛmenkominya so mfaso ho.
/// Nnwom 119:37
Yi mʼani fi nneɛma hunu so;na kyɛe me nkwa so sɛnea wʼasɛm te.
/// Nnwom 119:38
Di bɔ a woahyɛ wo somfo no so,na wasuro wo.
/// Nnwom 119:39
Yi animguase a ɛbɔ me hu no fi hɔ,efisɛ wo mmara yɛ papa.
/// Nnwom 119:40
Mʼani agyina wo nkyerɛkyerɛ no!Kyɛe me nkwa so wɔ wo trenee mu.
/// Nnwom 119:41
Awurade Mmara Mu AhotosoAwurade, ma wo dɔ a ɛnsa da no mmra me so,wo nkwagye no, sɛnea wo bɔhyɛ no te.
/// Nnwom 119:42
Afei mebua nea oyi me ahi no,efisɛ mewɔ wʼasɛm mu ahotoso.
/// Nnwom 119:43
Nyi nokwasɛm no mfi mʼanom,efisɛ mʼanidaso wɔ wo mmara mu.
/// Nnwom 119:44
Medi wo mmara so bere biaraakosi daa apem.
/// Nnwom 119:45
Mede ahofadi bɛnantew,efisɛ mahwehwɛ wo nkyerɛkyerɛ.
/// Nnwom 119:46
Mɛka wʼahyɛde ho asɛm wɔ ahemfo animna wɔrengu mʼanim ase,
/// Nnwom 119:47
efisɛ mʼani gye wo mmaransɛm ho,na medɔ no.
/// Nnwom 119:48
Mede nidi ma wo mmaransɛm a medɔ no,na midwinnwen wo hyɛ nsɛm ho.
/// Nnwom 119:49
Awurade Mmara No Mu AhotosoKae asɛm a woaka akyerɛ wo somfo,efisɛ woama me anidaso.
/// Nnwom 119:50
Mʼawerɛkyekye wɔ mʼamanehunu mu ne sɛ:Wo bɔhyɛ kyɛe me nkwa so.
/// Nnwom 119:51
Ahantanfo bu me animtiaa bebree,nanso mennan mfi wo mmara ho.
/// Nnwom 119:52
Awurade mekae wo tete mmara no,na minya awerɛkyekye wɔ mu.
/// Nnwom 119:53
Abufuw hyɛ me ma, esiane amumɔyɛfoa wɔapo wo mmara nti.
/// Nnwom 119:54
Wo hyɛ nsɛm yɛ me dwom tibanwɔ baabiara a mesoɛ.
/// Nnwom 119:55
Awurade, anadwo mekae wo din,na medi wo mmara so.
/// Nnwom 119:56
Eyi ne ade a meyɛ da biara,midi wo nkyerɛkyerɛ so.
/// Nnwom 119:57
Ahofama Wɔ Awurade Mmara Sodi MuAwurade, wo ne me kyɛfa;mahyɛ bɔ sɛ medi wo nsɛm so.
/// Nnwom 119:58
Mede me koma nyinaa ahwehwɛ wo;hu me mmɔbɔ sɛnea wo bɔhyɛ no te.
/// Nnwom 119:59
Madwene mʼakwan hona madan mʼanammɔntu akyerɛ wʼahyɛde.
/// Nnwom 119:60
Mɛyɛ ntɛm, merentwentwɛnsɛ medi wo mmara nsɛm so.
/// Nnwom 119:61
Ɛwɔ mu, amumɔyɛfo de hama kyekyere me,nanso me werɛ remfi wo mmara.
/// Nnwom 119:62
Ɔdasu mu, mesɔre de wʼaseda ma wo,wo mmara a ɛteɛ nti.
/// Nnwom 119:63
Meyɛ wɔn a wosuro wo nyinaa adamfo,wɔn a wodi wo nkyerɛkyerɛ so nyinaa.
/// Nnwom 119:64
Awurade, wʼadɔe ahyɛ asase so ma;kyerɛkyerɛ me wo hyɛ nsɛm.
/// Nnwom 119:65
Awurade Mmara Sodi So MfasoWo ne wo somfo nni no yiyesɛnea wʼasɛm te, Awurade.
/// Nnwom 119:66
Kyerɛkyerɛ me nimdeɛ ne atemmu pa,efisɛ migye wo mmara nsɛm no di.
/// Nnwom 119:67
Mefom ɔkwan ansa na mihuu amane,na mprempren de midi wʼasɛm so.
/// Nnwom 119:68
Wuye, na nea woyɛ nso ye;kyerɛkyerɛ me wo hyɛ nsɛm.
/// Nnwom 119:69
Ahantanfo de atoro asra me ho de,nanso mede me koma nyinaa di wo nkyerɛkyerɛ so.
/// Nnwom 119:70
Wɔn koma yɛ den na wonni ɔtema,nanso mʼani gye wo mmara ho.
/// Nnwom 119:71
Eye sɛ mihuu amanesɛnea mesua wo hyɛ nsɛm.
/// Nnwom 119:72
Mmara a efi wʼanom no som bo ma mesen dwetɛ ne sikakɔkɔɔ mpem mpem.
/// Nnwom 119:73
Nokware A Ɛwɔ Awurade Mmara MuWo nsa na ɛbɔɔ me na ɛnwenee me;ma me ntease a mede besua wo mmara nsɛm.
/// Nnwom 119:74
Sɛ wɔn a wosuro wo no hu me a, ma wɔn ani nnye,efisɛ mede mʼanidaso ahyɛ wʼasɛm mu.
/// Nnwom 119:75
Awurade, minim sɛnea wo mmara te,na nokwaredi mu na woatwe mʼaso.
/// Nnwom 119:76
Ma wʼadɔe a ɛnsa da no nkyekye me werɛsɛnea bɔ a woahyɛ wo somfo no te no.
/// Nnwom 119:77
Ma wʼayamhyehye mmra me so, na minnya nkwa,efisɛ mʼani ka wo mmara ho.
/// Nnwom 119:78
Ma ahantanfo ani nwu sɛ wɔfom me kwa ntinanso mesusuw wo nkyerɛkyerɛ ho.
/// Nnwom 119:79
Ma wɔn a wosuro wo no mmra me nkyɛn,wɔn a wɔte wo mmara ase no.
/// Nnwom 119:80
Ma me koma nnya bembu wɔ wo hyɛ nsɛm ho,na mʼanim angu ase.
/// Nnwom 119:81
Ogye MpaebɔWo nkwagye ho anigyina ama me kra atɔ piti,nanso mede mʼanidaso ahyɛ wʼasɛm mu.
/// Nnwom 119:82
Mahwɛ wo bɔhyɛ anim ama mʼani abu;meka se, “Da bɛn na wobɛkyekye me werɛ?”
/// Nnwom 119:83
Ɛwɔ mu sɛ mete sɛ nsa kotoku a ɛsɛn wusiw ano de,nanso me werɛ mfi wo hyɛ nsɛm no.
/// Nnwom 119:84
Wo somfo ntwɛn nkosi da bɛn?Da bɛn na wobɛtwe wɔn a wɔtaa me no aso?
/// Nnwom 119:85
Ahantanfo atu amoa de asum me afiri,a ɛne wo mmara bɔ abira.
/// Nnwom 119:86
Wo mmara nsɛm nyinaa mu wɔ ahotoso;boa me, efisɛ nnipa taa me kwa.
/// Nnwom 119:87
Ɛkaa kakraa bi a anka woyii me fii asase so,nanso minnyaee wo nkyerɛkyerɛ sodi.
/// Nnwom 119:88
Kyɛe me nkwa so sɛnea wʼadɔe te,na medi nkyerɛkyerɛ a efi wʼanom no so.
/// Nnwom 119:89
Awurade Mmara Mu GyidiAwurade, wʼasɛm no wɔ hɔ daa;egyina hɔ pintinn wɔ ɔsorosoro.
/// Nnwom 119:90
Wo nokwaredi kɔ so wɔ awo ntoatoaso nyinaa mu;wode asase sii hɔ, na etim hɔ.
/// Nnwom 119:91
Wo mmara wɔ hɔ besi nnɛ,na nneɛma nyinaa som wo.
/// Nnwom 119:92
Sɛ mʼani anka wo mmara no ho a,anka mʼamanehunu akum me.
/// Nnwom 119:93
Me werɛ remfi wo nkyerɛkyerɛ no,efisɛ ɛno so na wonam akyɛe me nkwa so.
/// Nnwom 119:94
Gye me nkwa, na meyɛ wo de;na mahwehwɛ wo nkyerɛkyerɛ no.
/// Nnwom 119:95
Amumɔyɛfo retwɛn sɛ wɔbɛsɛe me,nanso, misusuw wʼahyɛde ho.
/// Nnwom 119:96
Mahu sɛ pɛyɛ nyinaa wɔ nea ɛkɔpem;nanso wo mmara nsɛm no nni ɔhye.
/// Nnwom 119:97
Awurade Mmara Ho DɔAo, medɔ wo mmara no yiye!Midwinnwen ho da mu nyinaa.
/// Nnwom 119:98
Wo mmara nsɛm ma mihu nyansa sen mʼatamfo,efisɛ ɛwɔ me nkyɛn daa.
/// Nnwom 119:99
Mewɔ nhumu sen mʼakyerɛkyerɛfo nyinaa,efisɛ midwinnwen wʼahyɛde ho.
/// Nnwom 119:100
Mewɔ ntease sen mpanyimfo,efisɛ midi wo nkyerɛkyerɛ so.
/// Nnwom 119:101
Memfaa mʼanan nsii ɔkwan bɔne biara sosɛnea metumi ayɛ osetie ama wʼasɛm.
/// Nnwom 119:102
Memman mfii wo mmara ho,efisɛ wʼankasa na woakyerɛkyerɛ me.
/// Nnwom 119:103
Wo nsɛm yɛ me dɛ,ɛyɛ dɛ sen ɛwo wɔ mʼanom.
/// Nnwom 119:104
Minya ntease fi wo nkyerɛkyerɛ mu;enti mikyi ɔkwan bɔne biara.
/// Nnwom 119:105
Awurade Mmara Yɛ KaneaWʼasɛm yɛ mʼanan ase kaneane me kwan so hann.
/// Nnwom 119:106
Maka ntam ahyɛ mu kena semedi wo trenee mmara no so.
/// Nnwom 119:107
Mahu amane bebree;kyɛe me nkwa so, Awurade, sɛnea wʼasɛm te.
/// Nnwom 119:108
Awurade, ma wʼani nsɔ mʼanom nkamfo a efi me pɛ mu,na kyerɛkyerɛ me wo mmara.
/// Nnwom 119:109
Ɛwɔ mu sɛ daa metoto me nkwa ase de,nanso me werɛ remfi wo mmara.
/// Nnwom 119:110
Amumɔyɛfo asum me afiri,nanso memfom mfii wo nkyerɛkyerɛ ho.
/// Nnwom 119:111
Wʼahyɛde yɛ mʼagyapade afebɔɔ;ɛma me koma ani gye.
/// Nnwom 119:112
Me koma ayɛ krado sɛ ɛbɛhwɛ wo hyɛ nsɛm soakosi awiei.
/// Nnwom 119:113
Awurade Mmara Mu BammɔMikyi nnipa a wɔn adwene yɛ wɔn ntanta,na medɔ wo mmara.
/// Nnwom 119:114
Wone me guankɔbea ne me kyɛm;mede mʼanidaso ahyɛ wʼasɛm mu.
/// Nnwom 119:115
Mumfi me so nkɔ, mo nnebɔneyɛfo,na minni me Nyankopɔn mmara nsɛm so!
/// Nnwom 119:116
Wowaw me sɛnea wo bɔhyɛ no te, na mɛtena nkwa mu;mma mʼanidaso nyɛ ɔkwa.
/// Nnwom 119:117
So me mu, na menya ogye;na bere biara mɛhwɛ wo hyɛ nsɛm no.
/// Nnwom 119:118
Wopo wɔn a wɔfom wo hyɛ nsɛm nyinaa,na wɔn nnaadaa no yɛ ɔkwa.
/// Nnwom 119:119
Wotow amumɔyɛfo nyinaa gu sɛ afide;enti medɔ wʼahyɛde.
/// Nnwom 119:120
Wo ho suro ma me ho popo;wo mmara abɔ me hu.
/// Nnwom 119:121
Awurade Mmara Ho SetieMayɛ nea ɛteɛ na ɛyɛ pɛ.Nnyaa me mma wɔn a wɔhyɛ me so!
/// Nnwom 119:122
Hwɛ ma wo somfo nni yiye;mma ahantanfo nhyɛ me so.
/// Nnwom 119:123
Mahwɛ wo nkwagye anim ama mʼani abu,ɛrehwehwɛ wo bɔhyɛ a ɛteɛ no.
/// Nnwom 119:124
Wo ne wo somfo nni no sɛnea wʼadɔe te,na kyerɛkyerɛ me wo hyɛ nsɛm.
/// Nnwom 119:125
Meyɛ wo somfo; ma me nhumuna mate wʼahyɛde ase.
/// Nnwom 119:126
Awurade, bere aso sɛ woyɛ biribi;wɔrebu wo mmara so.
/// Nnwom 119:127
Esiane sɛ medɔ wo mmara nsɛmsen sikakɔkɔɔ, anaa sikakɔkɔɔ ankasa,
/// Nnwom 119:128
na midwen sɛ wo nkyerɛkyerɛ nyinaa ye nti,mikyi ɔkwan bɔne biara.
/// Nnwom 119:129
Pere Sɛ Wubedi Awurade Mmara SoWʼahyɛde yɛ nwonwa;enti midi so.
/// Nnwom 119:130
Wo nsɛm asete ma hann;na ɛma ntetekwaa nya ntease.
/// Nnwom 119:131
Mibue mʼanom na migu ahome,na mʼani gyina wo mmara nsɛm.
/// Nnwom 119:132
Dan wʼani hwɛ me na hu me mmɔbɔsɛnea woyɛ daa ma wɔn a wɔdɔ wo din no.
/// Nnwom 119:133
Tutu mʼanammɔn sɛnea wʼasɛm no te;mma bɔne biara nni me so.
/// Nnwom 119:134
Gye me fi nnipa nhyɛso mu,na madi wo nkyerɛkyerɛ so.
/// Nnwom 119:135
Ma wʼanim nhyerɛn wo somfo sona kyerɛkyerɛ me wo hyɛ nsɛm.
/// Nnwom 119:136
Nsuten nisu aguare me,efisɛ nnipa nni wo mmara so.
/// Nnwom 119:137
Awurade Mmara Yɛ PɛƆtreneeni ne wo, Awurade,na wo mmara nso yɛ pɛ.
/// Nnwom 119:138
Ahyɛde a woayɛ no yɛ trenee;ɛyɛ nea wonya mu ahotoso pa ara.
/// Nnwom 119:139
Abufuw ahyɛ me ma,efisɛ mʼatamfo bu wɔn ani gu wo nsɛm so.
/// Nnwom 119:140
Wɔasɔ wo bɔhyɛ ahorow no ahwɛ pa ara,na wo somfo dɔ wɔn.
/// Nnwom 119:141
Ɛwɔ mu sɛ menka hwee na memfra de,nanso me werɛ mfi wo nkyerɛkyerɛ.
/// Nnwom 119:142
Wo trenee wɔ hɔ daa,na wo mmara no yɛ nokware.
/// Nnwom 119:143
Ɔhaw ne awerɛhow aba me so,nanso wo mmara nsɛm ma me ahosɛpɛw.
/// Nnwom 119:144
Wʼahyɛde yɛ nokware daa;ma me ntease na manya nkwa.
/// Nnwom 119:145
Ogye MpaebɔAwurade, mede me koma nyinaa mefrɛ wo, gye me so,na medi wo hyɛ nsɛm no so.
/// Nnwom 119:146
Misu mefrɛ wo, gye me nkwana midi wʼahyɛde so.
/// Nnwom 119:147
Mesɔre anɔpahema, na misu pɛ mmoa;mede me werɛ ahyɛ wo nsɛm mu.
/// Nnwom 119:148
Mʼani gu so anadwo nyinaa,na misusuw wo bɔhyɛ ho.
/// Nnwom 119:149
Tie me nne sɛnea wʼadɔe no te;Awurade, kyɛe me nkwa so sɛnea wo mmara te.
/// Nnwom 119:150
Wɔn a wɔhyehyɛ atirimɔdensɛm no abɛn,nanso wɔne wo mmara ntam ware.
/// Nnwom 119:151
Awurade, wo de, wobɛn me,na wo mmara nsɛm nyinaa yɛ nokware.
/// Nnwom 119:152
Mmere bi a atwa mu no, misuaa wʼahyɛdea wode tim hɔ sɛ ɛntena hɔ daa no.
/// Nnwom 119:153
Mmoa Ho MpaebɔHwɛ mʼamanehunu na gye me nkwaefisɛ me werɛ mfii wo mmara no.
/// Nnwom 119:154
Di mʼasɛm ma me na gye me;kyɛe me nkwa so sɛnea wo bɔhyɛ no te.
/// Nnwom 119:155
Nkwagye ne atirimɔdenfo ntam kwan ware,efisɛ wɔnhwehwɛ wo hyɛ nsɛm no.
/// Nnwom 119:156
Awurade, wʼayamhyehye yɛ kɛse;kyɛe me nkwa so sɛnea wo mmara no te.
/// Nnwom 119:157
Atamfo a wɔteetee me dɔɔso,nanso memman mfii wo nhyehyɛe ho.
/// Nnwom 119:158
Mehwɛ wɔn a wonni gyidi no a wɔn ho yɛ me nwini,efisɛ wonni wʼasɛm so.
/// Nnwom 119:159
Hwɛ sɛnea mʼani gye wo nkyerɛkyerɛ ho;Awurade, kyɛe me nkwa so sɛnea wʼadɔe te.
/// Nnwom 119:160
Wo nsɛm nyinaa yɛ nokware;na wo mmara a ɛteɛ no to rentwa da.
/// Nnwom 119:161
Nya Ahofama Ma Awurade MmaraSodifo taataa me kwa,nanso ɛyɛ wʼasɛm nko ara na misuro.
/// Nnwom 119:162
Mʼani gye wo bɔhyɛ hote sɛ obi a wanya asade kɛse.
/// Nnwom 119:163
Mikyi nkontompona medɔ wo mmara.
/// Nnwom 119:164
Mekamfo wo mpɛn ason da biara,wo mmara a ɛteɛ no nti.
/// Nnwom 119:165
Wɔn a wɔdɔ wo mmara no wɔ asomdwoe mmoroso,na biribiara rentumi mma wonhintiw.
/// Nnwom 119:166
Awurade, metwɛn wo nkwagye,na midi wo mmara nsɛm so.
/// Nnwom 119:167
Midi wʼahyɛde sona medɔ no yiye.
/// Nnwom 119:168
Midi wo nkyerɛkyerɛ ne wʼahyɛde so,na wunim mʼakwan nyinaa.
/// Nnwom 119:169
Mmoa Ho MpaebɔAwurade, ma me sufrɛ nnu wʼanim;ma me ntease sɛnea wʼasɛm no te.
/// Nnwom 119:170
Ma me nkotosrɛ nnu wʼanim;na gye me sɛnea wo bɔhyɛ no te.
/// Nnwom 119:171
Ma nkamfo nhyɛ mʼanom ma;efisɛ wokyerɛkyerɛ me wo hyɛ nsɛm.
/// Nnwom 119:172
Ma me tɛkrɛma nto wʼasɛm ho dwom,efisɛ wo mmara nsɛm nyinaa yɛ trenee.
/// Nnwom 119:173
Ma wo nsa nyɛ krado mmɛboa me,efisɛ maso wo nkyerɛkyerɛ no mu.
/// Nnwom 119:174
Awurade, mʼani agyina wo nkwagye,na wo mmara yɛ mʼanigyede.
/// Nnwom 119:175
Ma mentena nkwa mu na matumi akamfo wo,na wo mmara nso awowaw me.
/// Nnwom 119:176
Mafom kwan sɛ oguan a wayera.Hwehwɛ wo somfo,efisɛ me werɛ mfii wo mmara nsɛm no ɛ.
