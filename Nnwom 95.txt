/// Nnwom 95:1
Dwom Mommra mma yɛnto dwom wɔ anigye so mma Awurade;momma yɛmmɔ ose mma yɛn nkwagye Botan no.
/// Nnwom 95:2
Momma yɛmfa aseda mmra nʼanim,na yɛmfa ahosɛpɛw nnwom mma no so.
/// Nnwom 95:3
Efisɛ Awurade yɛ Onyankopɔn kɛse,ɔhenkɛse wɔ anyame nyinaa so.
/// Nnwom 95:4
Ne nsam na asase mu nneɛma nyinaa wɔ,na mmepɔw mpampam wɔ no.
/// Nnwom 95:5
Po wɔ no, ɔno na ɔbɔe,na ne nsa na ɛnwenee asase kesee no.
/// Nnwom 95:6
Mommra, mma yɛnkotow nsom no.Momma yemmu nkotodwe wɔ Awurade yɛn Yɛfo no anim!
/// Nnwom 95:7
Ɔyɛ yɛn Nyankopɔn;yɛyɛ ne didibea nnipa,ne nguankuw a ɔhwɛ wɔn so.Nnɛ, sɛ mote ne nne a,
/// Nnwom 95:8
mummpirim mo koma sɛnea moyɛɛ wɔ Meriba no,sɛnea moyɛɛ da no wɔ Masa, sare no so no,
/// Nnwom 95:9
Ɛhɔ no, mo mpanyimfo sɔɔ no hwɛe,a na wonim nea meyɛ maa wɔn.
/// Nnwom 95:10
Me bo fuw saa nnipa no mfe aduananna mekae se, “Wɔyɛ nnipa a wɔn koma aman afi me ho,na wɔanhu mʼakwan.”
/// Nnwom 95:11
Ɛno nti mekaa ntam wɔ mʼabufuw mu se,“Wɔrenhyɛn mʼahomegye mu da.”
