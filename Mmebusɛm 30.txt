/// Mmebusɛm 30:1
Agur Nsɛm A ƆkaeYake babarima Agur nsɛm a ɔkae a ɛyɛ nkuranhyɛ:Saa ɔbarima yi ka kyerɛɛ Itiel ne Ukal se:
/// Mmebusɛm 30:2
“Me na minnim hwee koraa wɔ nnipa mu,minni onipa ntease.
/// Mmebusɛm 30:3
Minsuaa nyansa,na minni Ɔkronkronni no ho nimdeɛ nso.
/// Mmebusɛm 30:4
Hena na waforo akɔ ɔsoro na wasian aba fam?Hena na wabɔ mframa boa wɔ ne nsam?Hena na ɔde nʼatade abɔ nsu boa?Hena na ɔbɔɔ asase tamaa yi?Ne din de dɛn, na ne babarima nso din de dɛn?Sɛ wunim a ka kyerɛ me!
/// Mmebusɛm 30:5
“Onyankopɔn asɛm biara yɛ nokware;ɔyɛ nkatabo ma wɔn a woguan toa no.
/// Mmebusɛm 30:6
Mfa biribi nka nʼasɛm ho,anyɛ saa a ɔbɛka wʼanim ama woayɛ ɔtorofo.
/// Mmebusɛm 30:7
“Awurade, nneɛma abien na mehwehwɛ afi wo nkyɛn;mfa nkame me ansa na mawu:
/// Mmebusɛm 30:8
ma me ne atoro ne nnaadaasɛm ntam nware koraa;mma mennyɛ ohiani anaa ɔdefo;nanso ma me me daa aduan nkutoo.
/// Mmebusɛm 30:9
Anyɛ saa a, ebia minya me ho pii a ɛbɛma mapa wona maka se, ‘Hena ne Awurade?’Anaa mɛyɛ ohiani na mabɔ korɔn,na ama magu me Nyankopɔn din ho fi.
/// Mmebusɛm 30:10
“Nsɛe ɔsomfo din nkyerɛ ne wura;sɛ woyɛ saa a, ɔbɛdome wo na wubetua so ka.
/// Mmebusɛm 30:11
“Nnipa bi dome wɔn agyanom,na wonhyira wɔn nanom nso;
/// Mmebusɛm 30:12
Wɔn a wɔteɛ wɔ wɔn ankasa ani sonanso wɔnhohoroo wɔn ho fi no;
/// Mmebusɛm 30:13
wɔn a wɔn ani tra ntɔn,na wobu animtiaa;
/// Mmebusɛm 30:14
wɔn a wɔn se yɛ afoana asekan hyehyɛ wɔn abogye muwɔn na wɔbɛtɔre ahiafo ase afi asase so,na wɔayi ahiafo afi adesamma mu.
/// Mmebusɛm 30:15
“Amemem wɔ mmabea baanua wɔteɛ mu se, ‘Fa ma! Fa ma!’ “Nneɛma abiɛsa na ɛmmee daanan na ɛnka da se, ‘Eye!’
/// Mmebusɛm 30:16
Ɔda,obonin awotwaa,asase a ɛyɛ wosee daa,ne ogya a ɛnka da se, ‘Eye!’ 
/// Mmebusɛm 30:17
“Ani a eyi agya ahi,na ebu ɛna animtiaa no,obon mu kwaakwaadabi betutu,na apete abedi.
/// Mmebusɛm 30:18
“Nneɛma abiɛsa na ɛyɛ me nwonwa,anan na mente ase:
/// Mmebusɛm 30:19
Ɔkwan a ɔkɔre nam so wɔ wim,sɛnea ɔwɔ nantew ɔbotan so,ɔkwan a hyɛn nam so wɔ po tamaa so,ne sɛnea ɔbarima dɔ ababaa.
/// Mmebusɛm 30:20
“Ɔbea ɔwaresɛefo kwan ni:Odidi, ɔpepa nʼanona ɔka se, ‘Menyɛɛ mfomso biara.’ 
/// Mmebusɛm 30:21
“Nneɛma abiɛsa na ɛma asase wosow,anan na asase ntumi nnyina ano:
/// Mmebusɛm 30:22
akoa a wabɛyɛ ɔhene,ɔkwasea a wadidi amee,
/// Mmebusɛm 30:23
ɔbea a wɔmpɛ no na waware,afenaa a otu nʼawuraa tena nʼanan mu.
/// Mmebusɛm 30:24
“Nneɛma nketenkete anan na ɛwɔ asase so,nanso wɔyɛ anyansafo ankasa:
/// Mmebusɛm 30:25
Ntɛtea yɛ abɔde nketewa a wonni ahoɔden,nanso wɔboaboa wɔn aduan ano ahuhuru bere mu;
/// Mmebusɛm 30:26
Nkukuban yɛ abɔde a wonni ahoɔden,nanso wɔyɛ wɔn afi wɔ abotan mu,
/// Mmebusɛm 30:27
mmoadabi nni ɔhene,nanso wɔsa so akuwakuw, kɔ wɔn anim;
/// Mmebusɛm 30:28
wotumi de nsa kyere ɔketew,nanso wohu no abirɛmpɔn ahemfi.
/// Mmebusɛm 30:29
“Nneɛma abiɛsa na wɔwɔ abirɛmpɔnnantew,anan na wɔkeka wɔn ho te sɛ abirɛmpɔn:
/// Mmebusɛm 30:30
gyata, mmoadoma hene a, biribiara mmɔ no hu;
/// Mmebusɛm 30:31
akokɔnini a ɔretutu taataa,ɔpapo,ne ɔhene a nʼasraafo atwa no ho ahyia.
/// Mmebusɛm 30:32
“Sɛ woayɛ ɔkwasea ama wo ho so,anaa woadwene bɔne a,ma wʼani nwu na mua wʼano!
/// Mmebusɛm 30:33
Sɛnea wɔka nufusu nu mu a srade fi mu ba,na wokyinkyim hwene a etu mogya no,saa ara na abufuw de akasakasa ba.”
