/// Nnwom 22:1
Dwom Dawid dwom.Me Nyankopɔn, me Nyankopɔn, adɛn nti na woagyaw me?Adɛn nti na me nkwagye ne wo ntam aware,adɛn na mʼapinisi nsɛm ne wo ntam aware?
/// Nnwom 22:2
Me Nyankopɔn, misu frɛ wo awia, nanso wunnye me so,mefrɛ wo anadwo, nanso minnya ɔhome.
/// Nnwom 22:3
Nanso wɔasi wo hene sɛ Ɔkronkronni;wo na Israel kamfo wo.
/// Nnwom 22:4
Wo mu na yɛn agyanom de wɔn werɛ hyɛe;wogyee wo dii, na wugyee wɔn.
/// Nnwom 22:5
Wosu frɛɛ wo na wugyee wɔn,wɔde wɔn ho too wo so na woanni wɔn nhuammɔ.
/// Nnwom 22:6
Nanso meyɛ osunson, na menyɛ onipannipa bɔ me ahohora na wobu me animtiaa.
/// Nnwom 22:7
Obiara a ohu me di me ho fɛw;wotwa me adapaa, wosow wɔn ti ka se:
/// Nnwom 22:8
“Ɔde ne ho to Awurade so;ma Awurade mmegye no.Ma ɔmmɛboa no,efisɛ ɔwɔ no mu anigye.”
/// Nnwom 22:9
Wo na wuyii me fii awotwaa mu baena womaa me de me ho too wo sobere a mitua me na nufu ano mpo.
/// Nnwom 22:10
Efi mʼawo mu na wɔde me too wo so;efi me na yafunu mu, woayɛ me Nyankopɔn.
/// Nnwom 22:11
Ntwe wo ho mfi me ho!Efisɛ amane abɛnna ɔboafo nni baabi.
/// Nnwom 22:12
Anantwinini bebree atwa me ho ahyia;Basan anantwinini a wɔn ho yɛ den atwa me ho ahyia.
/// Nnwom 22:13
Gyata a wɔbobɔ mu na wɔtetew wɔn hanam muabuebue wɔn anom tɛtrɛɛ de kyerɛ me.
/// Nnwom 22:14
Wɔahwie me agu sɛ nsu,na me nnompe nyinaa ahodwow.Me koma adan amane;anan wɔ me mu.
/// Nnwom 22:15
Mʼanom ayow te sɛ kyɛmfɛre mu.Na me tɛkrɛma atare mʼanom.Wode me to owu mfutuma mu.
/// Nnwom 22:16
Akraman atwa me ho ahyia,nnebɔneyɛfo kuw atwa me ahyia,wɔahwirew me nsa ne mʼanan mu.
/// Nnwom 22:17
Me nnompe nyinaa gu petee mu;Mʼatamfo hwɛ me haa na wɔserew me.
/// Nnwom 22:18
Wɔkyɛ me atade mu fa,na wɔbɔ me ntama so ntonto.
/// Nnwom 22:19
Na wo, Awurade, ntwe wo ho;wone mʼahoɔden, bra ntɛm bɛboa me.
/// Nnwom 22:20
Gye me kra fi afoa ano;gye me nkwa a ɛsom bo no fi akraman tumi ase.
/// Nnwom 22:21
Gye me nkwa fi gyata anom;gye me fi ɛko mmɛn so.
/// Nnwom 22:22
Mɛbɔ wo din akyerɛ me nuanom;mɛkamfo wo wɔ wɔn a wɔahyia hɔ no nyinaa anim.
/// Nnwom 22:23
Monkamfo Awurade, mo a musuro no no!Mo a moyɛ Yakob asefo, monhyɛ no anuonyam!Mo Israel asefo nyinaa, munni no ni!
/// Nnwom 22:24
Ommuu nʼani nguuɔmanehunufo ateetee so ɛ,ɔmfaa nʼanim nhintaw no;na mmom watie ne sufrɛ a ɔde rehwehwɛ mmoa no.
/// Nnwom 22:25
Me botae a mede yi wo ayɛ wɔ bagua mu no fi wo;medi me bɔhyɛ so wɔ wɔn a wosuro wo no anim.
/// Nnwom 22:26
Ahiafo bedidi na wɔamee;wɔn a wɔhwehwɛ Awurade beyi no ayɛ,mo koma nnya nkwa daa.
/// Nnwom 22:27
Asase ano nyinaabɛkae akɔ Awurade nkyɛn,na amanaman no mmusua nyinaabɛkotow nʼanim,
/// Nnwom 22:28
efisɛ tumi wɔ Awuradena odi amanaman so hene.
/// Nnwom 22:29
Asase so adefo nyinaa bedidi na wɔasɔre no;wɔn a wɔkɔ dɔte mu nyinaa bebu nkotodwe nʼanim,wɔn a wɔrentumi mma nkwa mu.
/// Nnwom 22:30
Nkyirimma nyinaa bɛsom no;wɔbɛka Awurade ho asɛm akyerɛ awo ntoatoaso a edidi so.
/// Nnwom 22:31
Wɔbɛka ne trenee akyerɛnnipa a wonnya nwoo wɔnefisɛ ɔno na wayɛ.
