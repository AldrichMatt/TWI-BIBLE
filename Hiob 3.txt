/// Hiob 3:1
Hiob KasaAkyiri no Hiob kasae, na ɔdomee da a wɔwoo no. 
/// Hiob 3:2
Ɔkae se,
/// Hiob 3:3
“Ma da a wɔwoo me no nyera,ne anadwo a wɔkae se, ‘Wɔawo ɔbabarima no!’
/// Hiob 3:4
Saa da no nnuru sum;mma Ɔsoro Nyankopɔn nhwehwɛ akyi kwan;mma hann biara ntɔ ngu so.
/// Hiob 3:5
Ma sum ne owusum nnye no mfa;ma omununkum nkata so;na sum mmunkam ne hann so.
/// Hiob 3:6
Ma sum kabii nnye saa anadwo no mfa;ma wonyi saa anadwo no mfi asranna sona wɔmmfa nhyɛ ɔsram biara mu.
/// Hiob 3:7
Saa anadwo no nyɛ obonin;mma wɔnnte anigye nteɛmu wɔ mu.
/// Hiob 3:8
Ma wɔn a wɔdome nna no nnome saa da no;wɔn a wɔayɛ krado sɛ wɔbɛkanyan dɛnkyɛmmirampɔn no.
/// Hiob 3:9
Ma nʼanɔpa nsoromma nnuru sum;na ɔntwɛn adekyee kwaa onhu anɔpawia nsensanee a edi kan no,
/// Hiob 3:10
efisɛ anto nea ɔwoo me no awotwaa mu ama wawo mena anka mʼani renhu saa abɛbrɛsɛ yi.
/// Hiob 3:11
“Adɛn nti na manwu awoe hɔ,bere a mifi me na awotwaa mu no?
/// Hiob 3:12
Adɛn nti na nkotodwe gyee mene nufu sɛ minnum?
/// Hiob 3:13
Anka sesɛɛ meda hɔ asomdwoe mu;anka mada regye mʼahome
/// Hiob 3:14
me ne wiase ahemfo ne fotufo,wɔn a wosisii adan maa wɔn ho na nnɛ yi abubu no,
/// Hiob 3:15
me ne ahenemma a na wɔwɔ sika kɔkɔɔ,wɔn a wɔde dwetɛ hyɛɛ wɔn afi mu ma.
/// Hiob 3:16
Anaasɛ adɛn nti na wɔansie me sɛ ɔpɔnba,te sɛ akokoaa a wanhu adekyee hann da?
/// Hiob 3:17
Ɛhɔ na amumɔyɛfo gyae basabasayɛ,na abrɛfo nya ahomegye.
/// Hiob 3:18
Nneduafo nso nya wɔn ahofadi;na wɔnte nnommumfo wuranom ateɛteɛ bio.
/// Hiob 3:19
Nketewa ne akɛse wɔ hɔ,na akoa de ne ho fi ne wura nsam.
/// Hiob 3:20
“Adɛn nti na wɔma mmɔborɔfo hann,na ɔkra mu ahohiahiafo nya nkwa,
/// Hiob 3:21
wɔn a wɔn kɔn dɔ owu nanso ɛmma,wɔn a wɔbrɛ hwehwɛ owu sen sɛnea wɔhwehwɛ nnwetɛbona,
/// Hiob 3:22
wɔn a anigye ahyɛ wɔn mana wodu ɔda mu a wodi ahurusi.
/// Hiob 3:23
Adɛn nti na wɔde nkwa ma onipa ane kwan ahintaw,nea Onyankopɔn aka no ahyɛ mu?
/// Hiob 3:24
Ahomekokogu adan mʼaduan;na mʼapinisi gu te sɛ nsu.
/// Hiob 3:25
Nea na misuro no aba me so;nea na ɛbɔ me hu no ato me.
/// Hiob 3:26
Minni ahotɔ, minni asomdwoe;minni ahomegye na mmom, ɔhaw nko ara.”
