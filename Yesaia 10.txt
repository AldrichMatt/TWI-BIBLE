/// Yesaia 10:1
Wonnue, wɔn a wɔhyɛ mmara a ɛmfa ne kwan mu,wɔn a wɔhyɛ mmara dennen a ɛde nhyɛso ba,
/// Yesaia 10:2
de siw ahiafo ahofadi ho kwan,de atɛntrenee bɔ me nkurɔfo a wɔhyɛ wɔn so no atirimɔden.Wɔma akunafo yɛ amanehunufona wɔbɔ ayisaa korɔn.
/// Yesaia 10:3
Dɛn na mobɛyɛ wɔ akontaabu da no,bere a amanehunu fi akyirikyiri reba?Hena nkyɛn na mubeguan akɔpɛ mmoa?Ɛhefa na mubegyaw mo ahode?
/// Yesaia 10:4
Ɛrenka mo hwee sɛ mobɛfra nneduafo muanaasɛ mobɛtotɔ wɔ atɔfo mu.Nanso eyinom nyinaa akyi no ne bo nnwoo ɛ,na ne nsa da so wɔ soro.
/// Yesaia 10:5
Asiria Atemmu A Efi Onyankopɔn“Nnome nka Asiriani no, mʼabufuw abaa,nea okura mʼabufuwhyew pema no!
/// Yesaia 10:6
Mesoma no akɔ ɔman a wonnim Onyankopɔn somigya no kwan ma wakɔ nnipa a wɔhyɛ me abufuw sosɛ wonkogye akorɔnne abran so na wonhuam afowde,na wontiatia wɔn so sɛ dɔte wɔ mmɔnten so.
/// Yesaia 10:7
Nanso ɛnyɛ eyi ne nea ɔpɛ sɛ ɔyɛɛnyɛ eyi ne nea ɛwɔ nʼadwene mu;ne botae ne sɛ ɔbɛsɛe,sɛ ɔde aman bebree bɛba wɔn awiei.
/// Yesaia 10:8
Na obisa se, ‘Ahemfo nyinaa nyɛ mʼasahene ana?
/// Yesaia 10:9
Kalno nyɛɛ sɛ Karkemis ana?Hamat nte sɛ Arpadna Samaria nte sɛ Damasko ana?
/// Yesaia 10:10
Sɛnea migyee ahoni ahenni ahorow abran so,ahenni a wɔn nsɛsode sen nea ɛwɔ Yerusalem ne Samaria no.
/// Yesaia 10:11
Merentumi ne Yerusalem ne ne nsɛsode nni,sɛnea me ne Samaria ne nʼahoni dii no?’ ”
/// Yesaia 10:12
Sɛ Awurade wie nʼadwuma a etia Bepɔw Sion ne Yerusalem nyinaa a, ɔbɛka se, “Mɛtwe Asiriahene aso wɔ ne komapirim ne nʼani a ɛnsɔ ade no ho. 
/// Yesaia 10:13
Efisɛ ɔka se,“ ‘Mede mʼahoɔden na ayɛ eyi,na mifi me nyansa mu, efisɛ mewɔ nimdeɛ.Mesɛee aman aman ahye,mefow wɔn ademude;mebrɛɛ wɔn ahemfo ase te sɛ ɔbran.
/// Yesaia 10:14
Sɛnea obi teɛ ne nsa hyɛ berebuw mu no,saa ara nso na mɛteɛ me nsa wɔ amanaman no ahonyade so;sɛnea wɔtase nkesua a wɔagyaw hɔ no,saa ara na mɛboaboa amanaman no nyinaa ano;obiara ammɔ ne ntaban mu,na wammue nʼano ansu.’ ”
/// Yesaia 10:15
Abonnua ma ne ho so tra nea ɔtow,anaasɛ ɔwan hoahoa ne ho kyɛn nea ɔde no yɛ adwuma ana?Ayɛ te sɛnea abaa tumi dannan nea ɔmaa no so,anaasɛ poribaa tumi hinhim nea ɔnyɛ dua!
/// Yesaia 10:16
Afei Awurade, Asafo Awurade,de ɔyaredɔm bɛbɔ nʼakofo ahoɔdenfo no;ne kɛseyɛ mu wobefita ogya mu ama adɛwte sɛ gyaframa.
/// Yesaia 10:17
Israel Hann no bɛdan ogya.Wɔn Kronkronni no bɛyɛ ogya a ɛdɛw;ɔde da koro bɛhyew na wasɛene nsɔe ne nnɛnkyɛnse.
/// Yesaia 10:18
Ne kwae ne nʼasasebere anuonyam no,ɛbɛsɛe pasapasate sɛ ɔyarefo a ɔrefɔn.
/// Yesaia 10:19
Nnua a ɛbɛka wɔ ne kwae mu bɛyɛ kakraa bia abofra betumi akyerɛ ne dodow.
/// Yesaia 10:20
Israel NkaefoDa no, Israel nkae,Yakob fifo a wɔbɛka no,remfa wɔn ho nto no so bionea ɔbɔɔ wɔn hwee fam no;na mmom wɔde wɔn ho bɛto Awurade so nokware mu,Israel Kronkronni no.
/// Yesaia 10:21
Nkae bi bɛsan aba, Yakob nkae bibɛsan aba Otumfo Onyankopɔn no nkyɛn.
/// Yesaia 10:22
Israel, ɛwɔ mu sɛ wo nkurɔfo dɔɔso sɛ mpoano nwea de,nanso nkae bi pɛ na wɔbɛsan.Wɔahyɛ ɔsɛe ho mmara dennena ebebunkam so na ɛteɛ.
/// Yesaia 10:23
Awurade, Asafo Awurade de ɔsɛea wɔahyɛ ho mmara ketee na ɛbɛba asase no so nyinaa.
/// Yesaia 10:24
Enti sɛɛ na Awurade, Asafo Awurade se,“Me nkurɔfo a mote Sion,munnsuro Asiriafo no,wɔn a wɔde mmaa hwe mona wɔma kontibaa so tia mo, sɛnea Misraim yɛe no.
/// Yesaia 10:25
Ɛrenkyɛ koraa mʼabufuw a etia mo no ano bedwona mʼanibere bɛkɔ wɔn sɛe so.”
/// Yesaia 10:26
Asafo Awurade de mpire bɛhwe wɔn,sɛnea ɔbɔɔ Midian hwee fam wɔ Oreb Ɔbotan ho no;na ɔbɛteɛ ne pema wɔ nsu no so,sɛnea ɔyɛɛ wɔ Misraim no.
/// Yesaia 10:27
Da no wobeyi wɔn adesoa no afi wɔn mmati sowɔn konnua afi wo kɔn mu;wobubu konnua noefisɛ woayɛ ɔbran yiye.
/// Yesaia 10:28
Wɔhyɛn Ayat;wɔfa Migron;na wɔkora wɔn nneɛma wɔ Mikmas.
/// Yesaia 10:29
Wɔfaa ɔtempɔn no so, na wɔka se,“Yɛbɛwɛn wɔ Geba anadwo yi.”Rama ho popo;Saulo kurow Gibea nso guan.
/// Yesaia 10:30
Teɛ mu, Galim Babea!Tie, Laisa!Anatot Mmɔborɔni!
/// Yesaia 10:31
Madmena reguan;Gebimfo kɔtetɛw.
/// Yesaia 10:32
Nnɛ ara wobegyina wɔ Nob;wobehim wɔn nsawɔ Ɔbabea Sion bepɔw no so,wɔ Yerusalem koko no so.
/// Yesaia 10:33
Hwɛ, Awurade, Asafo Awurade no,ɔde tumi kɛse betwitwa dua mman no.Wobebubu nnua atenten no agu famnea ɛwowaree no bɛba fam.
/// Yesaia 10:34
Ɔde abonnua betwitwa kwaedɔtɔ agu famLebanon bɛhwe ase wɔ Ɔkɛse no anim.
