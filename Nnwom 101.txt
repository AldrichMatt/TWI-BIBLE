/// Nnwom 101:1
Dwom Dawid Dwom.Mɛto wo dɔ ne wo trenee ho nnwom;Awurade, mɛto ayeyi nnwom ama wo.
/// Nnwom 101:2
Mɛhwɛ yiye abu ɔbra a ho tew;da bɛn na wobɛba me nkyɛn?Mede koma a afɔdi nni mubɛhwɛ me fi so.
/// Nnwom 101:3
Merennye ade a ɛyɛ tanbiara nto mu.Mikyi nnipa a wonni gyidi nneyɛe;meremfa me ho mmata ho.
/// Nnwom 101:4
Nnipa a wɔn koma yɛ kɔntɔnkye remmɛn me;me ne bɔne nni hwee yɛ.
/// Nnwom 101:5
Obiara a odi ne yɔnko ho nseku wɔ kokoa mu no,ɔno na mɛsɛe;nea ɔwɔ ahantan ani ne ahomaso koma,ɔno na merennyigye no so.
/// Nnwom 101:6
Mʼani bɛkɔ anokwafo a wɔwɔ asase no so no sona me ne wɔn atena;nea ne nantew ho nni asɛm noɔno na ɔbɛsom me.
/// Nnwom 101:7
Nea ɔyɛ ɔdaadaafo biararentena me fi;nea otwa nkontompo norennyina mʼanim.
/// Nnwom 101:8
Adekyee biara,mɛsɛe amumɔyɛfo a wɔwɔ asase yi so nyinaa;na mapam ɔdebɔneyɛni biaraafi Awurade kuropɔn mu.
