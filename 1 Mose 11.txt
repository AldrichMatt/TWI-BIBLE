/// 1 Mose 11:1
Babel AbantentenBere bi, na nnipa a wɔwɔ asase so nyinaa ka kasa koro. 
/// 1 Mose 11:2
Saa nnipa yi tu baa apuei fam no, wɔbɛtoo asase tamaa wɔ Babilonia asase so, na wɔtenaa hɔ.
/// 1 Mose 11:3
Wosisee wɔn ho wɔn ho se, “Momma yentwa ntayaa na yɛnto mma ɛmmen yiye.” Na wɔde ntayaa ne ama na esi adan. 
/// 1 Mose 11:4
Na wɔkae bio se, “Momma yɛnkyekye kurow kɛse, na yensi abantenten a ne sorɔnsorɔmmea du ɔsorosoro wɔ kurow no mu, na yennye din, na yɛanhwete wɔ asase so.”
/// 1 Mose 11:5
Awurade sian fii ɔsoro baa fam, behuu kurow kɛse a wɔrekyekyere no ne abantenten a wɔresi no. 
/// 1 Mose 11:6
Awurade kae se, “Sɛ nnipa koro a wɔka kasa baako afi ase redi saa dwuma yi a, ɛno de biribiara a wɔbɔ wɔn tirim sɛ wɔbɛyɛ no renyɛ wɔn den. 
/// 1 Mose 11:7
Mommra na yɛnkɔ asase so, na yɛnkɔtoto wɔn kasa, na obiara nnya ne kasa, sɛnea obiara nte ne yɔnko kasa.”
/// 1 Mose 11:8
Ɛnam eyi so maa Awurade hwetee nnipa no nyinaa mu ma wɔpetee asase so nyinaa, maa wogyaee kurow kɛse no kyekyere. 
/// 1 Mose 11:9
Ɛno nti na wɔfrɛɛ kurow kɛse no Babel, efisɛ, ɛhɔ na Awurade totoo kasa baako a na wɔka wɔ wiase nyinaa saa bere no, maa wɔn kasa ahorow. Efi hɔ na Awurade hwetee nnipa no nyinaa mu ma wɔpetee asase so nyinaa.
/// 1 Mose 11:10
Sem Awo NtoatoasoEyi ne Sem asefo ho asɛm.Nsuyiri no akyi, mfe abien no a na Sem adi mfe ɔha no, ɔwoo Arfaksad. 
/// 1 Mose 11:11
Sem woo Arfaksad akyi no ɔtenaa ase mfe ahannum, wowoo mmabarima ne mmabea bi nso kaa ho.
/// 1 Mose 11:12
Arfaksad nso dii mfe aduasa anum no, ɔwoo Sela. 
/// 1 Mose 11:13
Arfaksad woo Sela akyi no ɔtenaa ase mfe ahannan ne abiɛsa, wowoo mmabarima ne mmabea bi nso kaa ho.
/// 1 Mose 11:14
Sela dii mfe aduasa no, ɔwoo Eber. 
/// 1 Mose 11:15
Sela woo Eber akyi no ɔtenaa ase mfe ahannan ne abiɛsa, wowoo mmabarima ne mmabea bi nso kaa ho.
/// 1 Mose 11:16
Eber dii mfe aduasa anan no, ɔwoo Peleg. 
/// 1 Mose 11:17
Eber woo Peleg akyi no ɔtenaa ase mfe ahannan ne aduasa, wowoo mmabarima ne mmabea bi nso kaa ho.
/// 1 Mose 11:18
Peleg dii mfe aduasa no, ɔwoo Reu. 
/// 1 Mose 11:19
Peleg woo Reu akyi no ɔtenaa ase mfe ahannu ne akron, wowoo mmabarima ne mmabea bi nso kaa ho.
/// 1 Mose 11:20
Reu dii mfe aduasa abien no, ɔwoo Serug. 
/// 1 Mose 11:21
Reu woo Serug akyi no ɔtenaa ase mfe ahannu ne ason, wowoo mmabarima ne mmabea bi nso kaa ho.
/// 1 Mose 11:22
Serug dii mfe aduasa no, ɔwoo Nahor. 
/// 1 Mose 11:23
Serug woo Nahor akyi no ɔtenaa ase mfe ahannu wowoo mmabarima ne mmabea bi nso kaa ho.
/// 1 Mose 11:24
Nahor dii mfe aduonu akron no, ɔwoo Tera. 
/// 1 Mose 11:25
Nahor woo Tera akyi no ɔtenaa ase mfe ɔha ne dunkron, wowoo mmabarima ne mmabea bi nso kaa ho.
/// 1 Mose 11:26
Tera dii mfe aduɔson no, ɔwoo Abram, Nahor ne Haran.
/// 1 Mose 11:27
Tera AsefoEyi ne Tera asefo ho asɛm.Tera woo Abram, Nahor ne Haran. Na Haran woo Lot. 
/// 1 Mose 11:28
Bere a Haran agya Tera te ase no, Haran wuu wɔ faako a wɔwoo no a wɔfrɛ hɔ Ur, a ɛwɔ Kaldea asase so no. 
/// 1 Mose 11:29
Abram ne Nahor warewaree. Na Abram yere din de Sarai, na Nahor nso yere din de Milka a na ɔyɛ Haran babea. Saa Haran yi na ɔwoo Milka ne Iska. 
/// 1 Mose 11:30
Na Sarai yɛ obonin; na onni ba.
/// 1 Mose 11:31
Tera faa ne babarima Abram ne ne nena Lot, a ɔyɛ Haran babarima ne nʼasebea Sarai, a na ɔyɛ ne babarima Abram yere no, ne wɔn nyinaa sii mu fii Ur a ɛwɔ Kaldea asase so sɛ wɔrekɔ Kanaan asase so. Na woduu Haran no, wɔtenaa hɔ.
/// 1 Mose 11:32
Tera dii mfe ahannu ne anum, na owui wɔ Haran.
