/// Yesaia 63:1
Onyankopɔn Aweretɔ Ne Ogye Da NoHena ne oyi a ofi Edom reba,nea ofi Bosra a nkekae kɔkɔɔ wɔ nʼatade mu yi?Hena ne oyi a wɔahyehyɛ no kɔsɔɔ yi,a ɔde nʼahoɔden kɛse retutu taataa yi?“Ɛyɛ me a, mekasa wɔ trenee mu,nea otumi gye nkwa no.”
/// Yesaia 63:2
Adɛn nti na mo ntade bere kɔɔ,te sɛ obi a ɔretiatia nsakyiamoa so de yi?
/// Yesaia 63:3
“Me nko ara atiatia nsakyiamoa so,na amanaman no mu obiara anka me ho.Mitiatia wɔn so wɔ mʼabufuw muna mimiaa wɔn so wɔ mʼabufuwhyew mu;wɔn mogya bɔ petee me ntade mu,maa nkekae yɛɛ mʼadurade nyinaa mu.
/// Yesaia 63:4
Na aweretɔda wɔ me koma muna me gye afe aba.
/// Yesaia 63:5
Mehwɛe, nanso na ɔboafo biara nni hɔ,ɛyɛɛ me ahodwiriw sɛ obiara anso me mu;enti mʼankasa abasa yɛɛ nkwagyedwuma maa me,na mʼabufuw wowaw me.
/// Yesaia 63:6
Mitiatiaa amanaman no so wɔ mʼabufuw mu;mema wɔbobowee wɔ mʼabufuwhyew muna mihwiee wɔn mogya guu fam.”
/// Yesaia 63:7
Ayeyi Ne MpaebɔMɛka Awurade ayamye ho asɛm,ne nneyɛe a enti ɔsɛ ayeyi,wɔ nea Awurade ayɛ ama yɛn nyinaa hoYiw, wɔ nneɛma pa bebree a wayɛama Israelfifo.Wɔ nʼayamhyehye ne ne mmɔborɔhunu a ɛdɔɔso no nti.
/// Yesaia 63:8
Ɔkae se, “Ampa ara wɔyɛ me nkurɔfo,mmabarima a wɔrenni me huammɔ;”ɛno nti ɔbɛyɛɛ wɔn Agyenkwa.
/// Yesaia 63:9
Wɔn amanehunu nyinaa mu, ɔno nso huu amane,na ɔbɔfo a ɔka ne ho no nso gyee wɔn.Ne dɔ ne ne mmɔborɔhunu mu, ogyee wɔn;ɔmaa wɔn so na ɔsoaa wɔnmfe a atwa mu no nyinaa mu.
/// Yesaia 63:10
Nanso wɔtew atuade how ne Honhom Kronkron werɛ.Enti ɔbɛyɛɛ wɔn tamfona ɔno ankasa ko tiaa wɔn.
/// Yesaia 63:11
Afei ne nkurɔfo kae tete nna no,Mose ne ne nkurɔfo nna no.Ɛhe na nea ɔde wɔn faa po mu no wɔ?Ɔne ne nguan no hwɛfo no?Ɛhe na nea ɔmaa ne Honhom Kronkron notenaa wɔn mu no wɔ,
/// Yesaia 63:12
nea ɔsomaa nʼanuonyam basa a ɛwɔ tumisɛ ommegyina Mose nsa nifa so no,nea ɔpaee asu no mu wɔ wɔn anim,de gyee din maa ne ho afebɔɔ no,
/// Yesaia 63:13
nea odii wɔn anim faa bun musɛnea ɔpɔnkɔ fa asase tamaa so,wɔanhintiw;
/// Yesaia 63:14
te sɛ anantwi a wɔkɔ sare so,Awurade Honhom ma wɔhomee.Sɛnea wokyerɛɛ wo nkurɔfo kwande gyee anuonyam abodin maa wo ho ni.
/// Yesaia 63:15
Brɛ wʼani ase hwɛ famfi wʼahengua a ɛkorɔn, ɛyɛ kronkron na ho wɔ nyam no so.Mo mmɔdemmɔ ne mo ahoɔden wɔ he?Wɔayi wʼayamhyehye ne wʼahummɔbɔ afi yɛn so.
/// Yesaia 63:16
Nanso wo ara wo ne yɛn Agyaɛwɔ mu, Abraham nnim yɛnna Israel nso nnye yɛn nto mu de;nanso wo, Awurade, wo ne yɛn Agya;efi tete, wo din ne; Yɛn Gyefo.
/// Yesaia 63:17
Adɛn, Awurade, na woma yɛkwati wʼakwanna wupirim yɛn koma enti ɛmma yenni wo ni?San bra, esiane wʼasomfo,mmusuakuw a wɔyɛ wʼagyapade no nti.
/// Yesaia 63:18
Bere tiaa bi mu wo nkurɔfo faa wo kronkronbeananso mprempren yɛn atamfo atiatia so.
/// Yesaia 63:19
Enti yɛyɛ wo de fi tete,nanso wɔn de, wunnii wɔn so henena wɔmmɔɔ wo din mfrɛɛ wɔn da.
