/// Nnwom 132:1
Dwom Ɔsoroforo dwom.Awurade kae Dawidne ɔhaw ahorow a ogyinaa ano no.
/// Nnwom 132:2
Ɔkaa Awurade ntam,na ɔhyɛɛ nea ɔyɛ Otumfo ma Yakob no bɔ se,
/// Nnwom 132:3
“Merenhyɛn me fina merenkɔda me mpa so,
/// Nnwom 132:4
meremma nna mmfa mena meremma mʼani nkum,
/// Nnwom 132:5
kosi sɛ menya baabi ama Awurade,baabi a nea ɔyɛ Otumfo ma Yakob No bɛtena.”
/// Nnwom 132:6
Yɛtee wɔ Efrata,yɛbɛtoo so wɔ Yaar mfuw so.
/// Nnwom 132:7
“Momma yɛnkɔ nʼatenae;momma yɛnsom wɔ ne nan ntiaso hɔ.
/// Nnwom 132:8
‘Awurade, sɔre bra wʼahomegyebea,wo ne wo tumi adaka no.
/// Nnwom 132:9
Ma trenee nyɛ sɛ ntade mma wʼasɔfo;ma wʼahotefo nto ahurusi nnwom.’ ”
/// Nnwom 132:10
Wo somfo Dawid nti,nyi wʼani mfi nea woasra no ngo no so.
/// Nnwom 132:11
Awurade kaa ntam kyerɛɛ Dawid,nokware ntam a ɔntwe nsan se,“Wʼasefo no mu baakona mede no bɛtena wʼahengua so.
/// Nnwom 132:12
Sɛ wo mmabarima di mʼapam sona wotie me nkyerɛkyerɛ a,ɛno de wɔn mmabarima bɛtenawʼahengua so afebɔɔ.”
/// Nnwom 132:13
Awurade ayi Sion,ɔde hɔ ayɛ nʼatenae:
/// Nnwom 132:14
“Ɛha ne mʼahomegyebea daa nyinaa;ɛha na mɛtena adi hene, efisɛ ha na mepɛ,
/// Nnwom 132:15
mede nneɛma pa bebree behyira nona mama nʼahiafo adidi amee.
/// Nnwom 132:16
Mede nkwagye befura nʼasɔfo,na nʼahotewfo ato ahurusi nnwom daa.
/// Nnwom 132:17
“Mɛma obirɛmpɔn bi apue wɔ Dawid ahenni mu,na mede kanea asi hɔ ama nea masra no ngo no.
/// Nnwom 132:18
Mede aniwu befura nʼatamfo,nanso wɔbɛhyɛ no ahenkyɛw a ɛhyerɛn.”
