/// Mmebusɛm 20:1
Nsa yɛ ɔfɛwdifo na nsaden yɛ ɔtɔkwapɛfo;na obiara a nsa bɛma wafom kwan no nyɛ onyansafo.
/// Mmebusɛm 20:2
Ɔhene abufuwhyew te sɛ gyata mmubomu;na nea ɔhyɛ no abufuw no de nkwa twa so.
/// Mmebusɛm 20:3
Ɛyɛ onipa anuonyam sɛ ɔbɛkwati akasakasa,nanso ogyimifo biara pɛ ntɔkwaw.
/// Mmebusɛm 20:4
Onihawfo mfuntum nʼasase wɔ ne bere mu;enti edu twabere a onya hwee.
/// Mmebusɛm 20:5
Onipa koma botae yɛ asubun,nanso nea ɔwɔ nhumu no twetwe ma epue.
/// Mmebusɛm 20:6
Nnipa dodow no ara ka se wɔwɔ ɔdɔ a ɛnsa da,na hena na obetumi ahu ɔnokwafo?
/// Mmebusɛm 20:7
Ɔtreneeni bu ɔbra kronkron;nhyira nka ne mma a wɔba wɔ nʼakyi.
/// Mmebusɛm 20:8
Sɛ ɔhene tena nʼahengua so bu atɛn a,ɔde nʼani huhuw bɔne nyinaa so gu.
/// Mmebusɛm 20:9
Hena na obetumi aka se, “Mapra me koma mu;meyɛ kronkron na minni bɔne?”
/// Mmebusɛm 20:10
Nkaribo ne susudua a ɛnyɛ papa no,Awurade kyi nʼabien no nyinaa.
/// Mmebusɛm 20:11
Mpo wɔnam abofra nketewa nneyɛe so hu wɔn,saa ara na ne suban yɛ kronkron ne papa no.
/// Mmebusɛm 20:12
Aso a wɔde te asɛm ne ani a wɔde hu ade,Awurade na wayɛ nʼabien no nyinaa.
/// Mmebusɛm 20:13
Mma nna nyɛ wo dɛ, na woanni hia;nna, na wubenya aduan ama abu so.
/// Mmebusɛm 20:14
Adetɔni ka se, “Enye, enye!”nanso sɛ ɔkɔ a ɔde nea watɔ no hoahoa ne ho.
/// Mmebusɛm 20:15
Sika kɔkɔɔ wɔ hɔ, na nhene pa nso abu so,na ano a ɛka nimdeɛ nsɛm yɛ ɔbohemaa a ɛho yɛ na.
/// Mmebusɛm 20:16
Fa obi a odi ɔhɔho akagyinamu atade;sɛ ɔregyina ɔbea huhufo akyi a, fa si awowa.
/// Mmebusɛm 20:17
Aduan a wonya no ɔkwan bɔne so no yɛ onipa anom dɛ,nanso akyiri no, ɛdan mmosea wɔ nʼanom.
/// Mmebusɛm 20:18
Pɛ afotu yɛ wo nhyehyɛe;sɛ wutu ɔsa a, nya ho akwankyerɛ.
/// Mmebusɛm 20:19
Osekuni da kokoamsɛm adi;enti twe wo ho fi onipa a ɔkasa bebree ho.
/// Mmebusɛm 20:20
Sɛ obi dome nʼagya anaasɛ ne na a,wobedum ne kanea wɔ sum kabii mu.
/// Mmebusɛm 20:21
Agyapade a wɔpere ho nya no,renyɛ nhyira akyiri no.
/// Mmebusɛm 20:22
Nka se, “Metua wo saa bɔne yi so ka!”Twɛn Awurade, na obegye wo.
/// Mmebusɛm 20:23
Awurade kyi nkaribo a ɛnyɛ papa,na asisi nsania nso nsɔ nʼani.
/// Mmebusɛm 20:24
Awurade na ɔkyerɛ onipa anammɔntu.Na ɛbɛyɛ dɛn na obi bɛte nʼankasa akwan ase?
/// Mmebusɛm 20:25
Obi pɛ ntɛm hyɛ bɔ, ansa na wadwene ho a,osum ne ho afiri.
/// Mmebusɛm 20:26
Ɔhene nyansafo hu amumɔyɛfo;na ɔde awiyam afiri hankare fa wɔn so.
/// Mmebusɛm 20:27
Awurade kanea hwehwɛ onipa honhom mu,ɛhwehwɛ ne mu baabiara.
/// Mmebusɛm 20:28
Ɔdɔ ne nokwaredi bɔ ɔhene ho ban;nʼadɔe ma nʼahengua tim.
/// Mmebusɛm 20:29
Mmerante anuonyam ne wɔn ahoɔden,tidwen nso ne mmasiriwa anuonyam.
/// Mmebusɛm 20:30
Ɔhwe ne apirakuru hohoro amumɔyɛ,mmaatwa tew koma mu.
