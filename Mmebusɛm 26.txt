/// Mmebusɛm 26:1
Sɛnea sukyerɛmma te ahuhurubere anaasɛ osu wɔ otwabere no,saa ara na anuonyam mfata ɔkwasea.
/// Mmebusɛm 26:2
Sɛnea apatuprɛw tu anaasɛ asomfena tu dannan ne ho no,saa ara na nnuabɔ hunu nsi hwee.
/// Mmebusɛm 26:3
Ɔkafo abaa wɔ hɔ ma ɔpɔnkɔ, nnareka wɔ hɔ ma afurum,na abaa wɔ hɔ ma nkwaseafo akyi.
/// Mmebusɛm 26:4
Nhwɛ ɔkwasea agyimisɛm so mma no mmuae,anyɛ saa a wo nso bɛyɛ sɛ ɔno.
/// Mmebusɛm 26:5
Gyina ɔkwasea agyimisɛm so ma no mmuae,anyɛ saa a ɛbɛyɛ no sɛ onim nyansa.
/// Mmebusɛm 26:6
Sɛ wode nkra bi soma ɔkwasea a,ɛte sɛ wutwitwa wʼankasa wʼanan anaasɛ wonom awuduru.
/// Mmebusɛm 26:7
Apakye nan a awu na ɛsensɛn hɔ no,yɛ mmebusɛm a ɛda ɔkwasea ano.
/// Mmebusɛm 26:8
Ɔbo a wɔakyekyere afam ahwimmo sote sɛ anuonyam a wɔde ama ɔkwasea.
/// Mmebusɛm 26:9
Nsɔe dua a ɔkɔwensani kita note sɛ mmebusɛm a ɛda ɔkwasea ano.
/// Mmebusɛm 26:10
Nea ɔbɔ ɔkwasea anaa obi hunu paa note sɛ agyantowni a opira nnipa kwa.
/// Mmebusɛm 26:11
Sɛnea ɔkraman san kɔ ne fe ho no,saa ara na ɔkwasea ti nʼagyimisɛm mu.
/// Mmebusɛm 26:12
Wuhu obi a ɔyɛ onyansafo wɔ nʼankasa ani so ana?Anidaso pii wɔ ɔkwasea mu sen no.
/// Mmebusɛm 26:13
Ɔkwadwofo ka se, “Gyata wɔ ɔkwan no mu,gyatakeka nenam mmɔnten no so!”
/// Mmebusɛm 26:14
Sɛnea ɔpon di akɔneaba wɔ ne mpontare so no,saa ara na ɔkwadwofo twa ne ho wɔ ne mpa so.
/// Mmebusɛm 26:15
Ɔkwadwofo de ne nsa si aduan mu,na ɛyɛ no anihaw sɛ obeyi akɔ nʼano.
/// Mmebusɛm 26:16
Ɔkwadwofo yɛ onyansafo wɔ ɔno ankasa ani sosen nnipa baason a wodwen asɛm ho na wɔabua.
/// Mmebusɛm 26:17
Obi a oso ɔkraman aso twe no note sɛ obi a ɔretwa mu na ɔde ne ho kɔfra ntɔkwaw a ɛmfa ne ho mu.
/// Mmebusɛm 26:18
Ɔbɔdamfo a ɔtotow atuoanaa agyanwerɛmfo no
/// Mmebusɛm 26:19
te sɛ obi a, ɔdaadaa ne yɔnkona ɔka se, “Na mede redi agoru!”
/// Mmebusɛm 26:20
Nnyansin hi a ogya dum;nseku nni hɔ a ntɔkwaw to twa.
/// Mmebusɛm 26:21
Sɛnea gyabiriw dan nnyansramma na nnyina dan ogya no,saa ara na ɔtɔkwapɛfo hyɛ ntɔkwaw mu takramugya.
/// Mmebusɛm 26:22
Osekuni ano asɛm te sɛ aduan a ɛyɛ dɛ;ɛhyɛnhyɛn onipa akwaa mu nyinaa.
/// Mmebusɛm 26:23
Sɛnea ama kata asankagow ho nosaa ara na tɛkrɛmadɛ kata amumɔyɛ koma so.
/// Mmebusɛm 26:24
Onipa bɔne kasa te sɛ nea oye,nanso nnaadaa ahyɛ ne koma ma.
/// Mmebusɛm 26:25
Ɛwɔ mu sɛ ne kasa yɛ dɛ de, nanso nnye no nni,efisɛ abususɛm ason ahyɛ ne koma ma.
/// Mmebusɛm 26:26
Ebia nnaadaa bɛkata nʼadwemmɔne so,nanso nʼamumɔyɛsɛm bɛda adi wɔ bagua mu.
/// Mmebusɛm 26:27
Sɛ onipa tu amoa a, ɔbɛtɔ mu;sɛ onipa pirew ɔbo a, ɛbɛsan aba no so.
/// Mmebusɛm 26:28
Atoro tɛkrɛma kyi wɔn a ogu wɔn ho fi,na adɛfɛdɛfɛ ano de ɔsɛe ba.
