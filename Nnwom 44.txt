/// Nnwom 44:1
Dwom Koramma “maskil” dwom.Ao, Onyankopɔn, yɛde yɛn aso ate;yɛn agyanom aka akyerɛ yɛn;nea woyɛɛ wɔ wɔn bere so,wɔ tete mmere no mu.
/// Nnwom 44:2
Wode wo nsa pam amanaman nona wobɔɔ yɛn agyanom atenase;wodwerɛw nnipa nona womaa yɛn agyanom dii yiye.
/// Nnwom 44:3
Ɛnyɛ wɔn afoa na wɔde nyaa asase no,na ɛnyɛ wɔn nsa na ɛmaa wɔn nkonimdi;ɛyɛ wo nsa nifa, wo basa,ne wʼanim hann, efisɛ na wodɔ wɔn.
/// Nnwom 44:4
Woyɛ me Hene ne me Nyankopɔn,nea ɔhyɛ nkonimdi ma Yakob.
/// Nnwom 44:5
Ɛnam wo so na yɛpam yɛn Atamfo;wo din mu na yetiatia wɔn a wokyi yɛn no so.
/// Nnwom 44:6
Memmfa me ho nto mʼagyan so,mʼafoa remfa nkonimdi mmrɛ me;
/// Nnwom 44:7
na wo na woma yedi yɛn atamfo sowugu wɔn a wɔtan yɛn no anim ase.
/// Nnwom 44:8
Onyankopɔn mu na yɛhoahoa yɛn ho da mu nyinaa,na yɛbɛkamfo wo din no daa daa.
/// Nnwom 44:9
Nanso mprempren woapo yɛn abrɛ yɛn ase;wone yɛn asraafo nkɔ ɔsa bio.
/// Nnwom 44:10
Woma yeguan fii dɔm anim,ma yɛn atamfo fom yɛn agyapade.
/// Nnwom 44:11
Wuyii yɛn maa sɛ wonkum yɛn sɛ nguanna woahwete yɛn wɔ amanaman no mu.
/// Nnwom 44:12
Wotɔn wo nkurɔfo fofoofow,na woannya mfaso biara amfi mu.
/// Nnwom 44:13
Woayɛ yɛn ahohorade ama yɛn afipamfo,animtiaabude ne aserewde ama wɔn a wɔatwa yɛn ho ahyia.
/// Nnwom 44:14
Woayɛ yɛn kasabebui wɔ aman no muna nnipa no wosow wɔn ti de gu yɛn so.
/// Nnwom 44:15
Mʼanimguase di mʼanim daa,na aniwu akata mʼanim,
/// Nnwom 44:16
esiane wɔn a wɔbɔ me ahohora na wɔkasa tia me de yi me ahi,esiane ɔtamfo a nʼani abere sɛ ɔbɛtɔ were no nti.
/// Nnwom 44:17
Eyinom nyinaa too yɛn de,nanso yɛn werɛ mfii wo,na yemmuu wʼapam no nso so ɛ.
/// Nnwom 44:18
Yɛn koma ntwe mfii wo ho;na yɛn anan nso mman mfii wo kwan so ɛ.
/// Nnwom 44:19
Nanso wodwerɛw yɛn yɛɛ yɛn sakraman tuna wode sum kabii kataa yɛn so.
/// Nnwom 44:20
Sɛ na yɛn werɛ afi yɛn Nyankopɔn dinanaa sɛ yɛatrɛw yɛn nsam akyerɛ ananafo nyame a,
/// Nnwom 44:21
anka Onyankopɔn behu,efisɛ onim koma mu ahintasɛm.
/// Nnwom 44:22
Nanso wo nti wokum yɛn daa nyinaa;wobu yɛn sɛ nguan a wɔrekokum wɔn.
/// Nnwom 44:23
Nyan, Awurade! Adɛn nti na woada?Keka wo ho! Nnyaw yɛn hɔ afebɔɔ.
/// Nnwom 44:24
Adɛn nti na wode wʼanim ahintawna wo werɛ fi yɛn ahohia ne nhyɛso?
/// Nnwom 44:25
Wɔabrɛ yɛn ase kɔ dɔte muna yɛn nipadua aka afam dɔte.
/// Nnwom 44:26
Sɔre bɛboa yɛn;wʼadɔe a ɛnsa da no nti, gye yɛn.
