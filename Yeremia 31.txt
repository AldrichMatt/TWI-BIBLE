/// Yeremia 31:1
“Saa bere no,” Awurade na ose, “Mɛyɛ Israel mmusuakuw no nyinaa Nyankopɔn, na wɔbɛyɛ me nkurɔfo.”
/// Yeremia 31:2
Nea Awurade se ni:“Nnipa a wotumi gyinaa wɔ afoa ano nobenya adom wɔ nweatam so;mede ahomegye bɛbrɛ Israel.”
/// Yeremia 31:3
Awurade daa ne ho adi kyerɛɛ yɛn kan no na ɔkae se,“Mede ɔdɔ a ɛnsa da adɔ momede adɔe atwe mo.
/// Yeremia 31:4
Mede mo besi hɔ biona wɔbɛsan de wo, Ɔbabun Israel, asi hɔ.Wobɛfa wʼakasae biona woafi adi ne anigyefo akɔsaw.
/// Yeremia 31:5
Bio, mobɛyɛ bobe nturowɔ Samaria nkoko so;akuafo no beduana wɔadi so aba.
/// Yeremia 31:6
Da bi bɛba a, awɛmfo bɛteɛ muwɔ Efraim nkoko so se,‘Mommra, momma yɛnforo nkɔ Sion,nkɔ Awurade yɛn Nyankopɔn nkyɛn.’ ”
/// Yeremia 31:7
Nea Awurade se ni:“Momfa ahosɛpɛw nto nnwom mma Yakob;Monteɛ mu mma amanaman mu kannifo.Momma wɔnte mo ayeyi na monka se,‘Awurade, gye wo nkurɔfo,Israel nkae no.’
/// Yeremia 31:8
Hwɛ, mede wɔn befi atifi fam asase so abana maboa wɔn ano afi nsase ano.Wɔn mu bi bɛyɛ anifuraefo, mpakye,apemfo ne mmea a wɔwɔ awoko mu;dɔm kɛse bɛsan aba.
/// Yeremia 31:9
Wɔde osu na ɛbɛba;wɔbɛbɔ mpae bere a mede wɔn resan aba no.Mede wɔn bɛfa nsuwa ho;ɔkwan tamaa a wɔrenhintiw wɔ so,efisɛ mɛyɛ Israel agya,na Efraim yɛ me babarima piesie.
/// Yeremia 31:10
“Muntie Awurade asɛm, mo amanaman;mommɔ no dawuru wɔ mpoano nsase a ɛwɔ akyirikyiri so se,‘Nea ɔbɔɔ Israel petee no bɛboaboa wɔn anona wahwɛ ne nguankuw so sɛ oguanhwɛfo.’
/// Yeremia 31:11
Na Awurade begyina mu ama Yakobna wagye wɔn afi wɔn awɔwɔ ahoɔden sen wɔn no nsam.
/// Yeremia 31:12
Wɔbɛba na wɔde ahurusi ateɛ mu wɔ Sion sorɔnsorɔmmea;wɔbɛsɛpɛw wɔn ho wɔ akyɛde bebrebe aefi Awurade hɔ mu,atoko, nsa foforo ne ngo,nguantenmma ne anantwi.Wɔbɛyɛ sɛ turo a wɔagugu so nsu yiye,na wɔrenni awerɛhow bio.
/// Yeremia 31:13
Afei mmabaa bɛsaw na wɔn ani agye,mmerante ne nkwakoraa nso ka ho.Mɛma wɔn awerɛhow adan anigye;mɛma wɔn ahotɔ ne ahosɛpɛw de asi awerɛhow anan mu.
/// Yeremia 31:14
Mɛma asɔfo no nea ehia wɔn ama abu so,na mama mʼakyɛde bebrebe amee me nkurɔfo,”Awurade, na ose.
/// Yeremia 31:15
Sɛɛ na Awurade se:“Wɔte nne bi wɔ Rama,awerɛhow ne agyaadwotwa bebree,Rahel resu ne mmana ɔmpɛ sɛ wɔkyekye ne werɛ,efisɛ ne mma nni hɔ bio.”
/// Yeremia 31:16
Sɛɛ na Awurade se:“Hyɛ wo ho so na woansu,mia wʼani na woante nusu,efisɛ wobetua wʼadwumayɛ so ka,”Awurade na ose.“Wɔbɛsan afi atamfo no asase so aba.
/// Yeremia 31:17
Enti anidaso wɔ hɔ ma wo daakye.”Awurade na ose.Wo mma bɛsan aba wɔn ankasa asase so.
/// Yeremia 31:18
“Ampa ara mate sɛ Efraim resu se,‘Woteɛteɛɛ me so sɛ nantwi ba a nʼani yɛ den,na manya ahohyɛso.Gye me bio, na mɛsan aba,efisɛ wo ne Awurade, me Nyankopɔn.
/// Yeremia 31:19
Meman akyi no,minyaa adwensakra;na akyiri a minyaa ntease no,mebɔɔ me koko so.Mʼanim guu ase na mefɛree,efisɛ me mmabun mu animguase da so so me.’
/// Yeremia 31:20
Efraim nyɛ me babarima dɔfo,ɔba a ɔsɔ mʼani ana?Ɛwɔ mu, metaa kasa tia no de,nanso meda so kae no.Enti me koma pere hwehwɛ no;mewɔ ayamhyehye ma no,”sɛɛ na Awurade se.
/// Yeremia 31:21
“Momfa agyiraehyɛde nsisi akwan ho;munsisi akwankyerɛ afadum.Monhyɛ ɔtempɔn no nsow,ɔkwan a monam so ba.San wʼakyi, Ɔbabun Israel,san bra wo nkurow so.
/// Yeremia 31:22
Wubekyinkyin akosi da bɛn,Ɔbabea Israel sesafo?Awurade bɛyɛ ade foforo wɔ asase so,ɔbea bɛbɔ ɔbarima ho ban.”
/// Yeremia 31:23
Sɛɛ na Asafo Awurade, Israel Nyankopɔn no se: “Sɛ mesan de wɔn fi nnommum mu ba a, nnipa a wɔwɔ Yuda asase ne nkurow so bɛsan aka saa nsɛm yi se, ‘Awurade nhyira wo, wo yiyeyɛ kuropɔn ne bepɔw kronkron.’ 
/// Yeremia 31:24
Nnipa bɛbɔ mu atena ase wɔ Yuda ne ne nkurow nyinaa so, akuafo ne wɔn a wɔde wɔn nguankuw nenam. 
/// Yeremia 31:25
Mɛma nea wabrɛ no anya ahoɔden foforo, na nea watɔ piti no nso mɛma no amee.”
/// Yeremia 31:26
Minyanee, na mehwɛɛ me ho hyiae. Medaa hatee.
/// Yeremia 31:27
“Nna bi reba,” Awurade na ose, “A mede nnipa mma ne mmoa mma bedua Israel ne Yuda fi. 
/// Yeremia 31:28
Sɛnea mehwɛ ma wotutui, wodwiriwii, wobubui, wɔsɛee na wɔde amanehunu bae no, saa ara na mɛhwɛ ama wɔasi na wɔadua,” sɛnea Awurade se ni. 
/// Yeremia 31:29
Saa nna no mu, nnipa renka bio se,“ ‘Agyanom adi bobe nwennaa,na mma se afem.’
/// Yeremia 31:30
Mmom, obiara bewu wɔ ɔno ara bɔne ho; nea obedi bobe nwennaa no ɔno na ne se bɛfem.
/// Yeremia 31:31
“Bere no reba,” Awurade na ose,“a me ne Israelfine Yudafi bɛyɛ apam foforo.
/// Yeremia 31:32
Ɛrenyɛ sɛ apam ame ne wɔn agyanom yɛe nobere a misoo wɔn nsa,dii wɔn anim fii Misraim,esiane sɛ wobuu mʼapam so,wɔ bere a na meyɛ okunu ma wɔn no,”Awurade na ose.
/// Yeremia 31:33
“Eyi ne apam a me ne Israelfi bɛyɛ saa bere no akyi,”Awurade na ose.“Mede me mmara bɛhyɛ wɔn adwene mu,na makyerɛw wɔ wɔn koma so.Mɛyɛ wɔn Nyankopɔn,na wɔbɛyɛ me nkurɔfo.
/// Yeremia 31:34
Na obiara renkyerɛkyerɛ ne yɔnko bio,anaa ne nua se, ‘Hu Awurade,’Efisɛ, wɔn nyinaa behu me,efi wɔn mu akumaa so, kosi ɔkɛse so,”Sɛnea Awurade se ni.“Na mede wɔn amumɔyɛ bɛkyɛ wɔn,na merenkae wɔn bɔne bio.”
/// Yeremia 31:35
Sɛɛ na Awurade se,nea ɔma owia hyerɛn adekyee,na ɔhyɛ ɔsram ne nsorommasɛ wɔnhyerɛn anadwo;nea ɔkanyan ɛpoma nʼasorɔkye bobɔ mu,Asafo Awurade ne ne din.
/// Yeremia 31:36
“Saa ahyɛde yi twa mu mʼani so a,”Awurade na ose,“ɛno ansa na Israel begyaeɔmanyɛ wɔ mʼanim.”
/// Yeremia 31:37
Sɛɛ na Awurade se:“Sɛ wobetumi asusuw wim ntrɛwmuna wɔatumi ahwehwɛ asase ase fapem mu aɛno de, mɛpo Israel asefo nyinaa,esiane nea wɔayɛ nyinaa nti,”Awurade na ose.
/// Yeremia 31:38
“Nna no reba,” Awurade na ose, “a wɔbɛkyekye kuropɔn yi bio ama me, fi Hananel abantenten kosi Twɔtwɔw so Pon. 
/// Yeremia 31:39
Wɔbɛtwe susuhama no mu, afi hɔ de akosi Gareb koko so, na akɔntɔn akɔ Goa. 
/// Yeremia 31:40
Obon a wɔtow afunu ne nsõ gu mu no nyinaa ne asase a ɛkɔ Kidron bon mu wɔ apuei fam, kosi apɔnkɔ pon no twɔtwɔw so bɛyɛ kronkron ama Awurade. Wɔrentutu na wɔrensɛe kuropɔn no da.”
