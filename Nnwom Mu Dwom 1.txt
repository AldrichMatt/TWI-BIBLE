/// Nnwom Mu Dwom 1:1
Salomo nnwom mu dwom.
/// Nnwom Mu Dwom 1:2
Ababaa:Ma ɔmfa nʼano mfewano no mfew mʼano,efisɛ wo dɔ no yɛ anigye sen bobesa.
/// Nnwom Mu Dwom 1:3
Wʼaduhuam yi hua a ɛyɛ anigye;wo din te sɛ aduhuam a wɔahwie.Na ɛnyɛ nwonwa sɛ mmabaa no dɔ wo!
/// Nnwom Mu Dwom 1:4
Fa me kɔ, ma yɛnyɛ ntɛm!Ma ɔhene mfa me nkɔ ne pia mu.Nnamfonom:Yebedi ahurusi na yɛn ani agye wo ho.Yɛbɛkamfo wo dɔ asen bobesa.Ababaa:Sɛ wɔkamfo wo a, na ne kwan so ara ne no!
/// Nnwom Mu Dwom 1:5
Mibiri de, nanso me ho yɛ fɛ,Yerusalem mmabea,mobiri te sɛ Kedar ntamadan,te sɛ, Salomo ntamadan mu ntwamtam!
/// Nnwom Mu Dwom 1:6
Nhwɛ me haw sɛ mibiri nti,efisɛ owia na ayɛ me saa.Me na mmabarima bu fuw me,enti wɔma me kɔhwɛɛ bobe nturo so;na amma manhwɛ mʼankasa me bobeturo.
/// Nnwom Mu Dwom 1:7
Kyerɛ me, me dɔfo,faako a wode wo nguankuw kɔ adidina owigyinae nso, faako a woma wo nguan home.Adɛn nti na ɛsɛ sɛ meyɛ sɛ ɔbea a wakata nʼanimwɔ wo nnamfonom nguankuw ho?
/// Nnwom Mu Dwom 1:8
Nnamfonom:Sɛ wunnim a, mmea mu ɔhoɔfɛfo koraa,fa ɔkwan a nguan fa so sona fa wo mpapomma kɔ adidiwɔ nguanhwɛfo no ntamadan ho.
/// Nnwom Mu Dwom 1:9
Aberante:Me dɔfo, mede wo toto ɔpɔnkɔberea wɔde hama asa no wɔ Farao nteaseɛnam baako ho no ho.
/// Nnwom Mu Dwom 1:10
Asokaa ama wʼafono ho ayɛ fɛ,na abohemaa a woasina agu wo kɔn mu no fata wo.
/// Nnwom Mu Dwom 1:11
Yɛbɛyɛ sikakɔkɔɔ asokaaa wɔde dwetɛ asisi mu ama wo.
/// Nnwom Mu Dwom 1:12
Ababaa:Bere a ɔhene te ne didipon ho no,nʼaduhuam hua no gyee hɔ.
/// Nnwom Mu Dwom 1:13
Me dɔfo ayɛ me sɛ kurobow toaa ɛda me nufu ntam.
/// Nnwom Mu Dwom 1:14
Me dɔfo ayɛ me sɛ nhwiren boa a ayɛ frɔmfrɔmwɔ En-Gedi bobeturo mu.
/// Nnwom Mu Dwom 1:15
Aberante:Me dɔfo, wo ho yɛ fɛ!Ao, ahoɔfɛ ni!Wʼaniwa aba te sɛ mmorɔnoma.
/// Nnwom Mu Dwom 1:16
Ababaa:Me dɔfo, wo ho yɛ fɛ!Ao, ahoɔfɛ ni!Yɛn mpa so yɛ akɔnnɔakɔnnɔ.
/// Nnwom Mu Dwom 1:17
Aberante:Yɛn fi mpuran yɛ sida;yɛn nsɛmso yɛ ɔpepaw.
