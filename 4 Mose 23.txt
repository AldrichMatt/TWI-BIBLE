/// 4 Mose 23:1
Balaam Nkɔmhyɛ A Edi KanBalaam ka kyerɛɛ ɔhene no se, “Si afɔremuka ason wɔ ha, na siesie anantwinini ason ne adwennini ason ma me.” 
/// 4 Mose 23:2
Balak yɛɛ sɛnea Balaam kae no, na wɔn baanu no de nantwinini ne odwennini bɔɔ afɔremuka no biara so afɔre.
/// 4 Mose 23:3
Afei Balaam ka kyerɛɛ Balak se, “Tena wʼafɔre no ho na merekɔ nkyɛn. Ebia na Awurade bɛba abehyia me, na nea ɔbɛda no adi akyerɛ me biara no mɛka akyerɛ wo.” Enti, ɔforo kɔɔ sorosoro baabi a ɛhɔ yɛ petee.
/// 4 Mose 23:4
Ɛhɔ na Onyankopɔn hyiaa no ma ɔkae se, “Masiesie afɔremuka ason, na mede nantwinini ne odwennini abɔ afɔre wɔ biara so.”
/// 4 Mose 23:5
Awurade de asɛm hyɛɛ Balaam anom se, “San kɔ Balak nkyɛn na kɔka asɛm yi kyerɛ no.”
/// 4 Mose 23:6
Ɔsan bae no ɔbɛtoo no sɛ ɔne Moab mpanyimfo no nyinaa gyinagyina afɔre no ho. 
/// 4 Mose 23:7
Na Balaam hyɛɛ ne nkɔm:“Balak soma bɛfrɛɛ me fii Aram,Moabhene frɛɛ me fii apuei fam nkoko so.Ɔkae se, ‘Bra bɛdome Yakob ma me;bra bɛka mmususɛm gu Israel so.’
/// 4 Mose 23:8
Ɛbɛyɛ dɛn na matumi adomewɔn a Onyankopɔn nnome ɛ?Ɛbɛyɛ dɛn na matumi aka mmususɛm aguwɔn a Awurade mmuu wɔn fɔ so?
/// 4 Mose 23:9
Mihu wɔn fi ɔbotan atifi;mehwɛ wɔn fi nkoko so.Mihu nnipa a wɔatew wɔn hoa wommu wɔn ho sɛ wɔyɛ aman no bi mu nnipa.
/// 4 Mose 23:10
Hena na obetumi akan Yakob mfutuma,anaa ɔbɛkan Israelfo nkyemu anan mu baako?Ma minwu atreneefo wu,na mʼawiei nyɛ sɛ wɔn de.”
/// 4 Mose 23:11
Balak bisaa Balaam se, “Dɛn na woayɛ me yi? Mede wo baa sɛ bɛdome mʼatamfo, nanso woahyira wɔn mmom!”
/// 4 Mose 23:12
Obuae se, “So ɛnsɛ sɛ meka nea Awurade de ahyɛ mʼano no ana?”
/// 4 Mose 23:13
Balaam Nkɔmhyɛ A Ɛto So AbienAfei, Balak ka kyerɛɛ no se, “Bra na yɛnkɔ baabi foforo a yebehu wɔn; worenhu wɔn nyinaa, gye wɔn atenae no nkyɛn nkyɛn. Gyina hɔ na dome wɔn ma me.” 
/// 4 Mose 23:14
Enti ɔde no kɔɔ Sofim bepɔw Pisga atifi. Osii afɔremuka ason wɔ hɔ na ɔde nantwinini ne odwennini bɔɔ afɔre afɔre wɔ afɔremuka biara so.
/// 4 Mose 23:15
Balaam ka kyerɛɛ Balak se, “Tena wʼafɔre no ho wɔ ha na me nso merekohyia Awuradewɔ hɔ.”
/// 4 Mose 23:16
Awurade hyiaa Balaam na ɔde asɛm hyɛɛ nʼanom se, “San kɔ Balak hɔ na kɔka asɛm yi kyerɛ no.”
/// 4 Mose 23:17
Enti ɔsan ba bɛtoo no no sɛ ogyina nʼafɔre no ho a Moab mpanyimfo no ka ne ho. Balak bisae se, “Awurade aka dɛn?”
/// 4 Mose 23:18
Na ɔhyɛɛ ne nkɔm:“Balak, sɔre na tie;Sipor babarima tie me.
/// 4 Mose 23:19
Onyankopɔn nyɛ onipa na wadi atoro;Ɔnyɛ onipa na wasesa nʼadwene.Ɔka asɛm a ɔnyɛ ana?Wahyɛ bɔ bi pɛn a wanni so ana?
/// 4 Mose 23:20
Wɔahyɛ me sɛ minhyira;wahyira, na merentumi nnan ani!
/// 4 Mose 23:21
“Wonhu ɔyawdi bi wɔ Yakob mu,wonhuu awerɛhowdi biara wɔ Israel mu.Awurade, wɔn Nyankopɔn ka wɔn ho;Ɔhene ka wɔn ho!
/// 4 Mose 23:22
Onyankopɔn yii wɔn fii Misraim;ɔte sɛ nantwi hoɔdenfo ma wɔn.
/// 4 Mose 23:23
Nnome biara mmaa Yakob so ɛ,mmusu biara nni Israel so.Afei, wɔbɛka afa Yakobne Israel ho se, ‘Hwɛ nea Onyankopɔn ayɛ!’
/// 4 Mose 23:24
Nnipa no sɔre sɛ gyatabere.Wɔwosow wɔn ho sɛ gyataa onnye nʼahome de kosi sɛ ɔbɛtetew nea wakyere no no nam pasaana ɔnom nea wakyere no no mogya.”
/// 4 Mose 23:25
Na Balak ka kyerɛɛ Balaam se, “Sɛ worennome wɔn a, ɛno de nhyira wɔn koraa.”
/// 4 Mose 23:26
Balaam buaa no se, “Manka ankyerɛ wo se nea Awurade bɛka biara na mɛyɛ ana?”
/// 4 Mose 23:27
Balaam Nkɔmhyɛ A Ɛto So AbiɛsaAfei, Balak ka kyerɛɛ Balaam se, “Bra mma memfa wo nkɔ baabi foforo. Ebia, ɛhɔ bɛyɛ anisɔ ama Onyankopɔn sɛ wubegyina hɔ adome wɔn.” 
/// 4 Mose 23:28
Na Balak faa Balaam de no kɔɔ bepɔw Peor a ani kyerɛ nweatam no atifi pɛɛ no so.
/// 4 Mose 23:29
Bio, Balaam kae se, “Si afɔremuka ason na siesie anantwinini ason ne adwennini ason ma me.” 
/// 4 Mose 23:30
Balak yɛɛ nea Balaam kae no, enti ɔde nantwinini ne odwennini bɔɔ afɔre wɔ afɔremuka no biara so.
