/// Hiob 18:1
Bildad Mmuae A Ɛto So AbienNa Suhini Bildad buae se,
/// Hiob 18:2
“Bere bɛn na wubegyae kasa tenten yi?Dwene ho yiye, na afei yebetumi akasa.
/// Hiob 18:3
Adɛn nti na wofa yɛn sɛ anantwina wususuw sɛ yennim nyansa yi?
/// Hiob 18:4
Wo a wode abufuw tetew wo mu nketenkete,wo nti na yemfi asase soanaasɛ wonnwiriw abotan mfi wɔn sibea ana?
/// Hiob 18:5
“Omumɔyɛfo kanea adum;na ne gya nnɛw bio.
/// Hiob 18:6
Hann a ɛwɔ ne ntamadan mu duru sum;kanea a esi ne ho no dum.
/// Hiob 18:7
Nʼanammɔntu mu ahoɔden ano bɛbrɛ ase;nʼankasa nhyehyɛe hwe no ase.
/// Hiob 18:8
Nʼanammɔn de no kɔ afiri mu,na okyinkyin kɔtɔ ne tan mu.
/// Hiob 18:9
Afiri so ne nantinna eso ne mu dennen.
/// Hiob 18:10
Wɔasum no afiri ahintaw wɔ fam;afiri wɔ ne kwan mu.
/// Hiob 18:11
Ahunahuna ma ɔbɔ huboa wɔ ne ho nyinaana ɛhaw no wɔ nʼanammɔntu biara mu.
/// Hiob 18:12
Atoyerɛnkyɛm kɔn dɔ no;na sɛ ɔhwe ase a, amanehunu retwɛn no.
/// Hiob 18:13
Ɛwewe ne honam ani baabi;na owu di kan sɛe nʼakwaa.
/// Hiob 18:14
Wɔtwe no fi ne ntamadan bammɔ muna wɔde no brɛ ahunahunahene.
/// Hiob 18:15
Ogya te ne ntamadan mu;na wɔabɔ sufre a ɛredɛw apete nʼatenae.
/// Hiob 18:16
Ne ntin wuwu wɔ asena ne mman nso wu wɔ soro.
/// Hiob 18:17
Wɔnnkae no asase so bio;na onni din wɔ asase so.
/// Hiob 18:18
Wɔka no fi hann mu kɔ sum muna wɔpam no fi wiase.
/// Hiob 18:19
Onni mma anaa nananom wɔ ne nkurɔfo mu,na nʼaseni biara renka wɔ baabi a ɔtenae.
/// Hiob 18:20
Nnipa a wofi atɔe fam ho adwiriw wɔn wɔ nea ato no no ho;na aninyanne bunkam wɔn a wɔwɔ apuei fam no so.
/// Hiob 18:21
Ampa ara, sɛɛ na omumɔyɛfo atenae te;sɛɛ ne beae a nea onnim Onyankopɔn no te.”
