/// Yesaia 57:1
Atreneefo wu,na obiara nnwen ho wɔ ne koma mu;wɔfa nyamesurofo kɔ,na obiara nte asesɛ wɔfa atreneefo kɔsɛnea wobeyi wɔn afi bɔne mu.
/// Yesaia 57:2
Wɔn a wɔnantew tee nowɔhyɛn asomdwoe mu;wonya ahomegye bere a wɔadeda sɛ awufo.
/// Yesaia 57:3
“Nanso mo, mommra ha, mo ɔbayifo mma,mo nguaman ne mmea nguamanfo mma!
/// Yesaia 57:4
Hena na moreserew no?Hena na moredi ne ho fɛwna morebɔ no adapaa yi?Monnyɛ atuatewfo fekuwne atorofo asefo ana?
/// Yesaia 57:5
Mode ɔpɛ mmoroso bɔ afɔre wɔ adum mune dua biara a adennan ase;mode mo mma bɔ afɔre wɔ aku a mu dɔ mune abotan mpaapae ase.
/// Yesaia 57:6
Anyame a wɔyɛ abo trontrom, a ɛwɔ aku a mu dɔ mu no,wɔyɛ mo kyɛfa. Wɔn na mopɛ.Yiw, moahwie nsa afɔrebɔde agu wɔn sona mode aduan afɔrebɔde ama wɔn.Eyinom nyinaa akyi, mingow me nsam ana?
/// Yesaia 57:7
Moasiesie mo nnabea wɔ koko a ɛkorɔn so;ɛhɔ na mokɔ kɔbɔ afɔre.
/// Yesaia 57:8
Mo apon ne apongua akyina mo de mo abosonsom nsɛsode asisi.Mufii mʼakyi koyii mo mpa so ntama,mokɔdaa so na motrɛw mu;mo ne wɔn a modɔ wɔn mpa yɛɛ apam,na mohwɛɛ wɔn adagyaw mu.
/// Yesaia 57:9
Mode ngo kɔɔ Molek nkyɛnna momaa mo nnuhuam dɔɔso.Mosomaa mo ananmusifo kɔɔ akyirikyiri;mosian kɔɔ ɔda mu ankasa!
/// Yesaia 57:10
Mo nneyɛe maa mo ɔbrɛ,nanso moanka da se, ‘Yenni anidaso.’Mopɛɛ ahoɔden foforoenti moantɔ piti.
/// Yesaia 57:11
“Hena na wama mo koma atu na wabɔ mo hu sɛɛa enti moanni me nokware,na moankae meanaa moannwene eyi ho wɔ mo koma mu yi?So ɛnyɛ komm a mayɛ akyɛ no ntina munsuro me no ana?
/// Yesaia 57:12
Mɛda mo trenee ne mo nnwuma adi,na so remma mo mfaso.
/// Yesaia 57:13
Sɛ moteɛ mu pɛ mmoa a,momma mo ahoni a moaboa ano no nnye mo!Mframa bɛbɔ wɔn nyinaa akɔ,home kɛkɛ bɛfa wɔn.Nanso onipa a ɔde me yɛ ne guankɔbea nobedi asase no sona wafa me bepɔw kronkron no.”
/// Yesaia 57:14
Koma A Abubu No AwerɛkyekyeNa wɔbɛka se:“Monyɛ, monyɛ, munsiesie ɔkwan no!Munyiyi akwanside mfi me nkurɔfo akwan mu.”
/// Yesaia 57:15
Na oyi ne nea ɔkorɔn no,nea ɔte ase daa a ne din yɛ kronkron no se:“Mete beae a ɛkorɔn na ɛyɛ kronkron,mene nea ɔwɔ ahonu na ɔyɛ honhom mu hiani nso te,sɛ mɛkanyan honhom mu hiani no honhom,na makanyan ne koma a abubu no.
/// Yesaia 57:16
Meremmɔ sobo afebɔɔ,na me bo remfuw daa,sɛ anyɛ saa a onipa honhom bɛtɔ beraw wɔ mʼanim,onipa ahome a me na mabɔ no.
/// Yesaia 57:17
Ne nnebɔne adifudepɛ maa me bo fuwii;metwee nʼaso, na mede abufuw yii mʼani,nso ɔkɔɔ so yɛɛ nea ne koma pɛ.
/// Yesaia 57:18
Mahu ne nneyɛe, nanso mɛsa no yare.Mɛkyerɛ no kwan na makyekye ne werɛ,
/// Yesaia 57:19
na mama ayeyi aba wɔn a wɔredi awerɛhow wɔ Israel no ano.Asomdwoe, asomdwoe mmra wɔn a wɔwɔ akyirikyiri ne wɔn a wɔbɛn so,”sɛɛ na Awurade se. “Na mɛsa wɔn yare.”
/// Yesaia 57:20
Na amumɔyɛfo te sɛ po a ɛrehuru,entumi nyɛ komm,nʼasorɔkye yiyi dontori ne fi.
/// Yesaia 57:21
“Amumɔyɛfo nni asomdwoe.” Sɛɛ na me Nyankopɔn se.
