/// Nnwom 20:1
Dwom Dawid dwom.Awurade ntie wo wɔ wʼahohia mu;Yakob Nyankopɔn din mmɔ wo ho ban.
/// Nnwom 20:2
Ɔmfa mmoa mfi kronkronbea hɔ mmrɛ wo,na omfi Sion mmɛhyɛ wo den.
/// Nnwom 20:3
Ɔnkae wʼafɔrebɔ nyinaa,na ɔmma wo hyew afɔre nsɔ nʼani.
/// Nnwom 20:4
Ɔmma wo nea wo koma pɛ,na wo nhyehyɛe nyinaa nyɛ yiye.
/// Nnwom 20:5
Yɛbɛbɔ ose bere a woadi nkonim,na yɛama yɛn frankaa so wɔ yɛn Nyankopɔn din mu.Awurade nyɛ wʼabisade nyinaa mma wo.
/// Nnwom 20:6
Afei mahu sɛ Awurade ma nea wasra no no nkonimdi,ofi ne kronkronbea wɔ ɔsoro gye no so,ɔde ne nkonimdi tumi a ɛwɔ ne nsa nifa mu no.
/// Nnwom 20:7
Ebinom de wɔn ho to wɔn nteaseɛnam sona afoforo nso, wɔn apɔnkɔ so,nanso yɛn de, yɛde yɛn ho to Awurade yɛn Nyankopɔn din so.
/// Nnwom 20:8
Wɔbrɛ wɔn ase ma wɔhwehwe ase,na yɛn de, yɛsɔre gyina kirebenn.
/// Nnwom 20:9
Awurade, ma ɔhene nkonimdi!Yɛfrɛ a, gye yɛn so!
