/// Nnwom 57:1
Dwom Dawid dwom a ɔtoo bere a oguan fii Saulo nkyɛn kɔɔ ɔbodan no mu.Hu me mmɔbɔ, me Onyankopɔn, hu me mmɔbɔ,na wo mu na me kra nya guankɔbea.Wo ntaban nwini ase na mɛpɛ guankɔbeakosi sɛ amanehunu no betwa mu.
/// Nnwom 57:2
Misu frɛ Onyankopɔn, Ɔsorosoroni no;Onyankopɔn a ɔma ne pɛ ba mu wɔ me ho.
/// Nnwom 57:3
Ɔsoma fi ɔsoro hɔ begye me nkwa,ɔka wɔn a wɔtaa me anibere so no anim;Onyankopɔn soma ne dɔ ne ne nokware.
/// Nnwom 57:4
Gyata atwa me ho ahyia;meda mmoa a wɔwe nam amono mu,nnipa a wɔn se te sɛ mpeaw ne mmɛmmana wɔn tɛkrɛma te sɛ afoa a ɛyɛ nnam.
/// Nnwom 57:5
Onyankopɔn, ɛsɛ sɛ wɔma wo so tra ɔsoro,na ama wʼanuonyam aba asase nyinaa so.
/// Nnwom 57:6
Wɔtrɛw asau mu de sum mʼanan afiri,ahohiahia brɛɛ me ase.Wotuu amoa wɔ me kwan mu,nanso wɔn ankasa akɔtotɔ mu.
/// Nnwom 57:7
Ao, Onyankopɔn, me koma agyina pintinn,me koma yɛ pintinn;mɛto dwom na mayi wo ayɛ.
/// Nnwom 57:8
Me kra nyan!Sanku ne bɛnta, munnyan!Me nso menyan anɔpahema.
/// Nnwom 57:9
Awurade, mɛkamfo wo wɔ aman no mu;mɛto wo ho nnwom wɔ nnipa mu.
/// Nnwom 57:10
Wʼadɔe so, ɛkorɔn sen ɔsoro;wo nokwaredi du wim.
/// Nnwom 57:11
Ao, Onyankopɔn, wɔmma wo so mmoro ɔsoro;ma wʼanuonyam nkata asase nyinaa so.
