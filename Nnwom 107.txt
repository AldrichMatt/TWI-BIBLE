/// Nnwom 107:1
NHOMA A ƐTO SO ANUMNnwom –Dwom Monna Awurade ase na oye;na nʼadɔe wɔ hɔ daa.
/// Nnwom 107:2
Momma wɔn a Awurade agye wɔn nka saa,wɔn a wagye wɔn afi ɔtamfo nsam no;
/// Nnwom 107:3
wɔn a ɔboaboaa wɔn ano fii nsase so no,efi apuei kosi atɔe, atifi kosi anafo.
/// Nnwom 107:4
Ebinom kyinkyinii wɔ nsase pradada so,a wɔanhu ɔkwan ankɔ kuropɔn no mu, faako a wobetumi anya atenae.
/// Nnwom 107:5
Ɔkɔm ne osukɔm dee wɔnna wɔtotɔɔ beraw.
/// Nnwom 107:6
Afei wosu frɛɛ Awurade wɔ wɔn amanehunu mu,na ogyee wɔn fii wɔn ahohiahia mu.
/// Nnwom 107:7
Ɔde wɔn faa ɔkwan tee sobaa kuropɔn a wotumi tena mu no mu.
/// Nnwom 107:8
Momma wɔnna Awurade ase, nʼadɔe a ɛnsa dane nʼanwonwade a ɔyɛ ma nnipa no ho,
/// Nnwom 107:9
ɔma wɔn a osukɔm de wɔn nsuna ɔde nnepa hyɛ wɔn a ɔkɔm de wɔn ma.
/// Nnwom 107:10
Ebinom tenaa sum ne awerɛhow mu,nneduafo a wɔde dade nkɔnsɔnkɔnsɔn agu wɔn,
/// Nnwom 107:11
efisɛ wɔatew Onyankopɔn nsɛm ho atuana wɔabu Ɔsorosoroni no agyinatu animtiaa.
/// Nnwom 107:12
Enti ogyaa wɔn maa adwumaden;wohintihintiwii, na wɔannya ɔboafo.
/// Nnwom 107:13
Afei wosu frɛɛ Awurade wɔ wɔn amanehunu mu,na ogyee wɔn fii wɔn ahohia mu.
/// Nnwom 107:14
Oyii wɔn fii sum ne awerɛhow mu,na obubuu wɔn nkɔnsɔnkɔnsɔn mu.
/// Nnwom 107:15
Momma wɔnna Awurade ase, nʼadɔe a ɛnsa dane nʼanwonwade a ɔyɛ ma nnipa no ho,
/// Nnwom 107:16
efisɛ obubu kɔbere mfrafra aponna otwitwa nnadeban mu.
/// Nnwom 107:17
Ebinom bɛyɛɛ nkwaseafo, wɔn atuatew nti,na wohuu amane, wɔn nnebɔne nti.
/// Nnwom 107:18
Wokyii aduan nyinaana wotwiw bɛnee owu pon ano.
/// Nnwom 107:19
Afei wosu frɛɛ Awurade, wɔn amanehunu muna ogyee wɔn fii wɔn ahohia mu.
/// Nnwom 107:20
Ɔsomaa nʼasɛm na ɔsaa wɔn yare;na ogyee wɔn fii ɔda mu.
/// Nnwom 107:21
Momma wɔnna Awurade ase, nʼadɔe a ɛnsa dane nʼanwonwade a ɔyɛ ma nnipa no ho.
/// Nnwom 107:22
Momma wɔmmɔ aseda afɔrena wɔmfa ahurusi nnwom nka ne nnwuma ho asɛm.
/// Nnwom 107:23
Ebinom tenaa ahyɛn mu wɔ po so;wɔyɛ aguadifo wɔ nsu akɛse so.
/// Nnwom 107:24
Wohuu Awurade nnwuma,nʼanwonwade a ɛwɔ bun mu.
/// Nnwom 107:25
Ɔkasa maa ahum tuina ekukuru asorɔkye.
/// Nnwom 107:26
Wokukuru kɔɔ ɔsorosoro na wosian kɔɔ bun mu tɔnn;wɔn amanehunu mu no wɔn koma tui.
/// Nnwom 107:27
Wokyim totɔɔ ntintan sɛ asabowfo;na wonhu nea wɔnnyɛ bio.
/// Nnwom 107:28
Afei wosu frɛɛ Awurade, wɔn amanehunu mu,na ogyee wɔn fii wɔn ahohia mu.
/// Nnwom 107:29
Ɔmaa ahum no yɛɛ dinn;po so asorɔkye ano brɛɛ ase.
/// Nnwom 107:30
Wɔn ani gyei, bere a ɛyɛɛ dinn no,na ɔkyerɛɛ wɔn ɔkwan de wɔn koduu gyinabea a wɔpɛ.
/// Nnwom 107:31
Momma wɔnna Awurade ase, nʼadɔe a ɛnsa dane nʼanwonwade a ɔyɛ ma nnipa no ho.
/// Nnwom 107:32
Wɔmma no so wɔ asafo no muna wɔnkamfo no wɔ mpanyimfo nhyiamu ase.
/// Nnwom 107:33
Ɔdan nsubɔnten maa no yɛɛ sare,asuten yɛɛ asase wosee,
/// Nnwom 107:34
na asasebere dan nkyenenkyene,wɔn a wɔte asase no so amumɔyɛ nti.
/// Nnwom 107:35
Ɔdan sare so maa no yɛɛ nsuwansuwana nkyɛkyerɛ yɛɛ sɛ nsuten anan mu;
/// Nnwom 107:36
Ɛhɔ na ɔde wɔn a ɔkɔm de wɔn kɔsoɛe,na wɔkyekyeree kuropɔn tenaa mu.
/// Nnwom 107:37
Wɔyɛɛ mfuw ne bobe nturona ɛmaa wɔn nnɔbae bebree.
/// Nnwom 107:38
Ohyiraa wɔn na wɔn ase dɔe.Wamma wɔn nyɛmmoa dodow so anhuan.
/// Nnwom 107:39
Afei wɔn dodow so huaneena nhyɛso, amanehunu ne awerɛhow brɛɛ wɔn ase;
/// Nnwom 107:40
nea obu abirɛmpɔn animtiaa noma wokyinkyin asase kesee a ɔkwan nni hɔ so.
/// Nnwom 107:41
Nanso ɔmaa ahiafo so fii wɔn ahohia muna ɔmaa wɔn mmusua dɔɔ sɛ nguankuw.
/// Nnwom 107:42
Atreneefo hu ma wɔn ani gye,nanso amumɔyɛfo nyinaa mua wɔn ano.
/// Nnwom 107:43
Momma nea ɔyɛ onyansafo no mmu eyinom,na onsusuw Awurade adɔe kɛse no ho.
