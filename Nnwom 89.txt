/// Nnwom 89:1
Dwom Esrahini Etan ɔhaw ne amanehunu dwom.Mɛto Awurade adɔe ho dwom daa daa;mede mʼano bɛda wo nokwaredi adi awo ntoatoaso nyinaa mu.
/// Nnwom 89:2
Mɛka se wʼadɔe no tim hɔ daa nyinaa,na woatim wo nokwaredi wɔ ɔsoro hɔ ankasa.
/// Nnwom 89:3
Wokae se, “Mene onipa a mayi no no ayɛ apam;maka ntam akyerɛ me somfo Dawid.
/// Nnwom 89:4
‘Mɛma wʼase atim hɔ daana wʼahengua nso atim wɔ awo ntoantoaso nyinaa mu.’ ”
/// Nnwom 89:5
Awurade, ɔsorosorofo kamfo wʼanwonwade,na wo nokwaredi nso, wɔkamfo wɔ ahotefo asafo mu.
/// Nnwom 89:6
Na hena na ɔne wo Awurade sɛ wɔ ɔsoro hɔ?Hena na ɔte sɛ Awurade wɔ ɔsoro abɔde mu?
/// Nnwom 89:7
Akronkronfo agyinatufo mu, wosuro Onyankopɔn;wɔde osuro kɛse ma Onyankopɔn wɔ akronkronfo nhyiamu ase.
/// Nnwom 89:8
Asafo Awurade Nyankopɔn, hena na ɔte sɛ wo?Wo, Awurade, woyɛ ɔkɛse na wo nokwaredi atwa wo ho ahyia.
/// Nnwom 89:9
Wudi po a ɛworo no so;nʼasorɔkye bobɔ kɔ soro a, wobrɛ no ase.
/// Nnwom 89:10
Wodwerɛw Rahab sɛ atɔfo no mu baako;wode wo basa dennen no bɔɔ wʼatamfo pansamee.
/// Nnwom 89:11
Ɔsoro wɔ wo, na asase nso wɔ wo;wiase ne nea ɛwɔ mu nyinaa wo na wufii ase.
/// Nnwom 89:12
Wobɔɔ atifi ne anafo.Tabor ne Hermon de ahosɛpɛw to dwom ma wo din.
/// Nnwom 89:13
Tumi ayɛ wo basa ma;wo nsam wɔ ahoɔden, woama wo nsa nifa so.
/// Nnwom 89:14
Wʼahengua no fapem yɛ trenee ne atɛntrenee;adɔe ne nokwaredi di wʼanim.
/// Nnwom 89:15
Nhyira nka wɔn a wɔasua sɛnea wɔbɔ wo abodin,wɔn a wɔnantew wʼanim hann no mu, Awurade.
/// Nnwom 89:16
Wogye wɔn ani wɔ wo din mu da mu nyinaa;wodi ahurusi wɔ wo trenee mu.
/// Nnwom 89:17
Wone wɔn anuonyam ne ahoɔden,na wʼadom nti yɛyɛ nkonimdifo.
/// Nnwom 89:18
Ampa ara, yɛn kyɛm wɔ Awurade,na yɛn hene wɔ Israel Kronkronni no.
/// Nnwom 89:19
Da bi wokasaa wɔ anisoadehu mu,kyerɛɛ wʼahotefo se,“Madom ɔkofo bi ahoɔden;mapagyaw aberante bi afi nnipa no mu.
/// Nnwom 89:20
Mahu Dawid, me somfo;mede me ngo kronkron no asra no.
/// Nnwom 89:21
Me nsa bɛwowaw no;ampa ara me basa bɛhyɛ no den.
/// Nnwom 89:22
Ɔtamfo biara renhyɛ no sɛ ontua tow;omumɔyɛfo biara rentumi nhyɛ no so.
/// Nnwom 89:23
Mɛdwerɛw nʼatamfo wɔ nʼanimna mabobɔ nʼahohiahiafo ahwe fam.
/// Nnwom 89:24
Me nokware adɔe bɛka ne ho,na me din mu, wɔbɛma nʼabɛn so.
/// Nnwom 89:25
Mɛtrɛw nʼahye mu akosi po so,na ɔde ne nsa nifa bɛto nsubɔnten so.
/// Nnwom 89:26
Ɔbɛfrɛ me aka se, ‘Wone mʼagya,me Nyankopɔn, me nkwagye botan.’
/// Nnwom 89:27
Mɛyɛ no mʼabakan,asase so ahene nyinaa no mu ɔkɛse.
/// Nnwom 89:28
Mɛma mʼadɔe a mewɔ ma no no atena hɔ daa,na apam a me ne no ayɛ nso bɛtena hɔ daa.
/// Nnwom 89:29
Mɛma nʼase atim afebɔɔ,nʼahengua nso betim hɔ akosi sɛ ɔsoro betwa mu.
/// Nnwom 89:30
“Sɛ ne mmabarima po me mmarana sɛ wɔanni mʼahyɛde so,
/// Nnwom 89:31
sɛ wobu mʼahyɛde sona sɛ wɔanni me hyɛ nsɛm so a,
/// Nnwom 89:32
ɛno de mede abaa bɛtwe wɔn aso wɔ wɔn bɔne hona wɔn amumɔyɛ nso mede mmaatwa atwe wɔn aso;
/// Nnwom 89:33
Nanso merennyae mʼadɔe a meyɛ ma no nona mɛkɔ so adi no nokware.
/// Nnwom 89:34
Meremmu mʼapam no sona merensesa nea mede mʼano aka no.
/// Nnwom 89:35
Menam me din kronkron no so aka ntam prɛko,na merentwa Dawid atoro da,
/// Nnwom 89:36
meremma nʼase ntɔre dana nʼahengua nso betim wɔ mʼanim te sɛ owia;
/// Nnwom 89:37
ebetim hɔ daa te sɛ ɔsram,ɔdanseni nokwafo a ɔwɔ wim no.”
/// Nnwom 89:38
Nanso woapo no, woapa nʼakyi,wo bo afuw nea woasra no ngo no.
/// Nnwom 89:39
Woagu apam a wo ne wo somfo pamee no,woagu nʼahenkyɛw ho fi wɔ mfutuma mu.
/// Nnwom 89:40
Woabubu nʼafasu nyinaaama nʼabandennen adan nnwiriwii.
/// Nnwom 89:41
Wɔn a wotwa mu wɔ hɔ nyinaa fow no fa;na wayɛ aniwude ama ne mfɛfo.
/// Nnwom 89:42
Woama nʼatamfo nsa nifa so;ama wɔn nyinaa di ahurusi.
/// Nnwom 89:43
Woama nʼafoa ayɛ ɔkwa,na woannyina nʼakyi wɔ ɔko mu.
/// Nnwom 89:44
Wode nʼanuonyam aba awieina woatow nʼahengua akyene fam.
/// Nnwom 89:45
Woatwa ne mmerantebere nna sona wode animguase nguguso akata no so.
/// Nnwom 89:46
Awurade, enkosi da bɛn? Na wode wo ho behintaw?Wʼabufuwhyew bɛkɔ so adɛw akosi da bɛn?
/// Nnwom 89:47
Kae sɛnea me nkwanna twa mu ntɛm so.Efisɛ woabɔ yɛn nyinaa sɛ ade a etwa mu ntɛm so!
/// Nnwom 89:48
Hena na ɔbɛtena ase a ɔrenwu da?Anaasɛ hena na obetumi agye ne ho afi owu tumi nsam?
/// Nnwom 89:49
Awurade, ɛhe na wo tete adɔe kɛse no wɔ,nea wufi wo nokwaredi mu de kaa ntam kyerɛɛ Dawid no?
/// Nnwom 89:50
Kae, Awurade, sɛnea wɔadi wo somfo ho fɛwne sɛnea manya koma ama amanaman no akutiabɔ,
/// Nnwom 89:51
Awurade, akutiabɔ a wʼatamfo de adi fɛwde adi nea woasra no ngo no anammɔntu biara ho fɛw.
/// Nnwom 89:52
Ayeyi nka Awurade daa!Amen, Amen.
