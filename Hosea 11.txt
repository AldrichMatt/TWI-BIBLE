/// Hosea 11:1
Onyankopɔn Dɔ A Ɔdɔ Israel“Bere a Israel yɛ abofra no, na medɔ no,na Misraim na mefrɛɛ me babarima fii.
/// Hosea 11:2
Nanso mpɛn dodow a mefrɛɛ Israel no,saa ara na woguan fii me nkyɛn.Wɔbɔɔ afɔre maa Baal ahoni,na wɔhyew nnuhuam maa nsɛsode.
/// Hosea 11:3
Me na migyigyee Efraim taataa,turuu wɔn wɔ me basa so;nanso wɔnkae sɛme na mesaa wɔn yare.
/// Hosea 11:4
Me de ayamye hamane ɔdɔ dii wɔn anim;miyii konnua no fii wɔn kɔn muna mekotow maa wɔn aduan dii.
/// Hosea 11:5
“Wɔbɛsan akɔ Misraim,na Asiria adi wɔn so,esiane sɛ wɔannu wɔn ho nti.
/// Hosea 11:6
Afoa bedi ahim wɔ wɔn kuropɔn muna ɛbɛsɛe wɔn apon akyi adabanna wɔn nhyehyɛe to betwa.
/// Hosea 11:7
Me nkurɔfo asi no pi sɛ wɔbɛtwe wɔn ho afi me nkyɛn.Sɛ mpo wosu frɛ me Onyankopɔn Ɔsorosoroni no mpo ameremma wɔn so ɔkwan biara so.
/// Hosea 11:8
“Ɛbɛyɛ dɛn na meyi wo ama, Efraim?Ɛbɛyɛ dɛn ma meyi wo ama, Israel?Ɛbɛyɛ dɛn na mɛyɛ wo sɛ Adma?Ɛbɛyɛ dɛn na mɛyɛ wo sɛ Seboim?Me koma asakra wɔ me mu;na mʼahummɔbɔ ahwanyan.
/// Hosea 11:9
Merenyɛ mʼabufuwhyew so ade,na merennan me ho nsɛe Efraim bio.Meyɛ Onyankopɔn na menyɛ onipa.Meyɛ Ɔkronkronni a ɔwɔ mo mu.Meremma wɔ abufuw mu.
/// Hosea 11:10
Wobedi Awurade akyi.Ɔbɛbobɔ mu te sɛ gyata.Na sɛ ɔbobɔ mu a,ne mma de ahopopo befi atɔe aba.
/// Hosea 11:11
Wɔde ahopopo bɛbate sɛ nnomaa a wofi Misraim,te sɛ mmorɔnoma a wofi Asiria.Mɛbɔ wɔn atenase wɔ wɔn afi mu,”sɛnea Awurade se ni.
/// Hosea 11:12
Israel BɔneEfraim de atoro atwa me ho ahyia,Israelfi nso wɔde nnaadaa.Yuda abɔ Onyankopɔn so kompo ɔde tia Ɔkronkronni nokwafo no.
