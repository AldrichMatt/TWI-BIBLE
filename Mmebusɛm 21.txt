/// Mmebusɛm 21:1
Ɔhene koma da Awurade nsam;ɔkyerɛ no ɔkwan te sɛ asuten ma ɔkɔ baabiara a ɔpɛ.
/// Mmebusɛm 21:2
Onipa akwan nyinaa teɛ wɔ nʼani so,nanso Awurade na ɔkari koma.
/// Mmebusɛm 21:3
Sɛ woyɛ ade pa ne ade a ɛteɛ a,ɛsɔ Awurade ani sen afɔrebɔ.
/// Mmebusɛm 21:4
Ani a ɛtra ntɔn ne ahomaso koma,ne amumɔyɛfo asetena nyinaa yɛ bɔne!
/// Mmebusɛm 21:5
Nsiyɛfo nhyehyɛe de mfaso ba,sɛnea ntɛmpɛ kowie ohia no.
/// Mmebusɛm 21:6
Ahonya a nkontompo tɛkrɛma de ba no,ɛyɛ omununkum a etwa mu kɔ, na ɛsan yɛ owu afiri.
/// Mmebusɛm 21:7
Amumɔyɛfo basabasayɛ bɛtwe wɔn akɔ,efisɛ wɔmpɛ sɛ wɔyɛ nea ɛteɛ.
/// Mmebusɛm 21:8
Onipa a odi fɔ no akwan yɛ kɔntɔnkye,na nea ne ho nni asɛm no nneyɛe teɛ.
/// Mmebusɛm 21:9
Suhyɛ twɔtwɔw ase baabi tenaye sen sɛ wo ne ɔyere tɔkwapɛfo bɛtena fie.
/// Mmebusɛm 21:10
Omumɔyɛfo kɔn dɔ bɔne;onni ahummɔbɔ mma ne yɔnko.
/// Mmebusɛm 21:11
Sɛ wɔtwe ɔfɛwdifo aso a, ntetekwaafo hu nyansa,sɛ wɔkyerɛkyerɛ onyansafo a, onya nimdeɛ.
/// Mmebusɛm 21:12
Ɔtreneeni no hu nea ɛrekɔ so wɔ omumɔyɛfo fi,na ɔde omumɔyɛfo no kɔ ɔsɛe mu.
/// Mmebusɛm 21:13
Sɛ onipa sisiw nʼaso wɔ mmɔborɔni su ho a,ɔno nso besu afrɛ, na wɔrennye no so.
/// Mmebusɛm 21:14
Kokoa mu adekyɛ dwudwo koma,kɛtɛasehyɛ nso pata abufuwhyew.
/// Mmebusɛm 21:15
Sɛ wubu atɛntrenee a, atreneefo ani gye,nanso ɛyɛ ahunahuna ma abɔnefo.
/// Mmebusɛm 21:16
Onipa a ɔman fi nhumu kwan so nobɛhome wɔ awufo fekuw mu.
/// Mmebusɛm 21:17
Nea odi ahosɛpɛw akyi no bɛyɛ ohiani;nea ɔpɛ nsa ne ngo no rennya ne ho da.
/// Mmebusɛm 21:18
Amumɔyɛfo de wɔn nkwa to hɔ ma atreneefo,na atorofo yɛ saa ma wɔn a wɔyɛ pɛ.
/// Mmebusɛm 21:19
Eye sɛ wobɛtena sare so,sen sɛ wo ne ɔyere tɔkwapɛfo a ne koma haw no no bɛtena.
/// Mmebusɛm 21:20
Nnuan pa ne ngo ayɛ onyansafo fi ma,nanso ɔkwasea di nea ɔwɔ nyinaa.
/// Mmebusɛm 21:21
Nea otiw trenee ne ɔdɔ nonya nkwa, yiyedi ne anuonyam.
/// Mmebusɛm 21:22
Onyansafo tow hyɛ ahoɔdenfo kuropɔn so,na odwiriw abandennen a wɔn werɛ hyɛ mu no gu fam.
/// Mmebusɛm 21:23
Nea ɔkora nʼano ne ne tɛkrɛma notwe ne ho fi amanenya ho.
/// Mmebusɛm 21:24
Ɔhantanni a ɔma ne ho so no, ne din ne “Ɔfɛwdifo”ɔde ahantan ntraso yɛ ade.
/// Mmebusɛm 21:25
Nea ɔkwadwofo kɔn dɔ no bɛyɛ owu ama no,efisɛ ne nsa mpɛ adwumayɛ.
/// Mmebusɛm 21:26
Da mu nyinaa ɔpere sɛ obenya bebree,nanso ɔtreneeni de, ɔma a ɔnnodow ho.
/// Mmebusɛm 21:27
Omumɔyɛfo afɔrebɔ yɛ akyiwade,ne titiriw ne sɛ ɔde adwemmɔne bata ho.
/// Mmebusɛm 21:28
Ɔdansekurumni bɛyera,na wɔbɛsɛe obiara a otie no no nso.
/// Mmebusɛm 21:29
Amumɔyɛfo di akakabensɛm,na ɔtreneeni de, osusuw nʼakwan ho.
/// Mmebusɛm 21:30
Nyansa, nhumu ne nhyehyɛe biara nni hɔ aebetumi ayɛ yiye atia Awurade.
/// Mmebusɛm 21:31
Wosiesie apɔnkɔ ma ɔko da,nanso nkonimdi yɛ Awurade dea.
