/// Nnwom 83:1
Dwom Asaf Dwom.Ao, Onyankopɔn, ntena hɔ komm;mmua wʼano, Ao, Onyankopɔn, keka wo ho.
/// Nnwom 83:2
Hwɛ sɛnea wʼatamfo keka wɔn ho fa,na wɔn a wɔmpɛ wʼasɛm nso ama wɔn ti so.
/// Nnwom 83:3
Wɔde anifere repam atia wo nkurɔfo,wɔrepam atia wɔn a wo koma da wɔn so no.
/// Nnwom 83:4
Wɔka se, “Mommra na yɛnsɛe wɔn sɛ ɔman,sɛnea wɔrenkae Israel din bio.”
/// Nnwom 83:5
Wɔde adwene koro bɔ pɔw;na wɔpam tia wo,
/// Nnwom 83:6
Edom ntamadan ne Ismaelfo,Moabfo ne Hagarfo,
/// Nnwom 83:7
Gebalfo ne Amonfo ne Amalekfo,Filistifo ne Tirofo.
/// Nnwom 83:8
Asiria mpo akɔka wɔn hode wɔn ahoɔden akɔhyɛ Lot asefo de no mu den.
/// Nnwom 83:9
Yɛ wɔn sɛnea woyɛɛ Midian,sɛnea woyɛɛ Sisera ne Yabin wɔ asubɔnten Kison ho no,
/// Nnwom 83:10
wɔn a wɔsɛe wɔ En-Dorna wɔdan nwura no.
/// Nnwom 83:11
Yɛ wɔn atitiriw sɛ Oreb ne Seeb,ne wɔn mmapɔmma nyinaa sɛ Seba ne Salmuna,
/// Nnwom 83:12
a wɔkae se, “Momma yɛmfaOnyankopɔn adidibea nsase no no.”
/// Nnwom 83:13
Me Nyankopɔn, yɛ wɔn sɛ mfɛtɛ mu mfutuma,sɛ ntɛtɛ a mframa bɔ gu.
/// Nnwom 83:14
Sɛnea ogya hyew kwae,na ogyatannaa so nkoko mu hyew no no,
/// Nnwom 83:15
saa ara na fa wʼahum taa wɔnna fa wo mframa a ano yɛ den no hunahuna wɔn.
/// Nnwom 83:16
Ma animguase nka wɔn,na ama nnipa ahwehwɛ wo din akyi kwan, Awurade.
/// Nnwom 83:17
Ma wɔn anim ngu ase na wonni yaw;ma wonwuwu wɔ animguase mu.
/// Nnwom 83:18
Ma wonhu sɛ wo a wo din de Awurade no,wo nko ara ne Ɔsorosoroni wɔ asase nyinaa so.
