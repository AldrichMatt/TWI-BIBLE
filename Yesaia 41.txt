/// Yesaia 41:1
Israel Boafo“Monyɛ komm wɔ mʼanim, mo nsupɔw!Ma aman no nhyɛ wɔn ho den!Ma wɔmmra ha mmɛkasa;momma yɛmmɔ mu nhyia wɔ asennii hɔ.
/// Yesaia 41:2
“Hena na wakanyan nea ofi apuei no,afrɛ no trenee mu sɛ ɔmmɛsom no?Ɔde aman hyɛ ne nsana ɔbrɛ ahemfo ase wɔ nʼanim.Ɔde nʼafoa ma wɔdan mfutuma,ɔde ne bɛmma ma wɔdan ntɛtɛ a mframa bɔ hwete.
/// Yesaia 41:3
Ɔtaa wɔn na ɔkɔ nʼanim a biribiara nti ne ho,wɔ kwan a ɔmfaa so da no so.
/// Yesaia 41:4
Hena na wayɛ eyi akosi awiei,afrɛ awo ntoatoaso afi mfiase?Me Awurade, meka adikanfone akyikafo ho, Mene ɔno ara.”
/// Yesaia 41:5
Nsupɔw no ahu na wɔbɔ hu;nsase ano ho popo.Wotwiw bɛn, na wɔba anim;
/// Yesaia 41:6
na obiara boa ne yɔnkona ɔka kyerɛ ne nua se, “Yɛ den!”
/// Yesaia 41:7
Odwumfo hyɛ sikadwumfo nkuran,na nea ɔde asae yɛ no trontromboa nea ɔbɔ atommo so.Ɔka fa nea ɔsɔw no ho se, “Eye pa ara.”Ɔbobɔ ohoni no mu nnadewa sɛnea ɛrentu nhwe fam.
/// Yesaia 41:8
“Nanso wo, Israel, me somfo,Yakob, nea mayi no no,mo, mʼadamfo Abraham asefo.
/// Yesaia 41:9
Mefaa wo fii nsase ano,fii nʼakyirikyiri ntwea so, na mefrɛɛ wo.Mekae se, ‘Woyɛ me somfo’;mapaw wo na mempoo wo ɛ.
/// Yesaia 41:10
Enti nsuro, na mene wo wɔ hɔ;mma wo werɛ nhow, na mene wo Nyankopɔn.Mɛhyɛ wo den, na mɛboa wo;mede me trenee nsa nifa bɛma wo so.
/// Yesaia 41:11
“Wɔn a wɔn bo afuw wo no nyinaa, ampa arawɔn ani bewu na wɔn anim agu ase;wɔn a wɔsɔre tia wo norensɛ hwee na wobewuwu.
/// Yesaia 41:12
Ɛwɔ mu sɛ wobɛhwehwɛ wʼatamfo de,nanso worenhu wɔn.Wɔn a wotu wo so sa norensɛ hwee koraa.
/// Yesaia 41:13
Na mene Awurade, wo Nyankopɔn,nea okura wo nsa nifa muna ɔka kyerɛ wo se, Nsuro;mɛboa wo.
/// Yesaia 41:14
Nsuro, osunson Yakob,Israel a wusua,na me ankasa mɛboa wo,” Awurade na ose,wo gyefo, Israel Ɔkronkronni no.
/// Yesaia 41:15
“Hwɛ, mede wo bɛyɛ nhuwso apa,a ɛyɛ amono, ano yɛ nnam na ɛwɔ ɛse bebree.Wubehuhuw mmepɔw no so na woadwiriw wɔn,na woama nkoko ayɛ sɛ ntɛtɛ.
/// Yesaia 41:16
Wubehuhuw wɔn so, mframa bɛma wɔn so,na ahum abɔ wɔn akɔ.Nanso wʼani begye wɔ Awurade muna woahyɛ Israel Ɔkronkronni no anuonyam.
/// Yesaia 41:17
“Ohiani ne mmɔborɔni kyin pɛ nsu,nanso bi nni hɔ;osukɔm ama wɔn tɛkrɛma so ayow.Nanso me Awurade, mɛma wɔn mmuae.Me, Israel Nyankopɔn, merennyaw wɔn.
/// Yesaia 41:18
Mɛma nsubɔnten ateɛ wɔ sorɔnsorɔmmea a awu no so,na nsuti apue wɔ abon mu.Mɛdan nweatam ayɛ no mmura,na nsase a awo adan nsuti bebree.
/// Yesaia 41:19
Meduadua wɔ nweatam so,sida, ɔkanto, ohuam ne ngonnua.Meduadua ɔpepaw wɔ asase wosee soasɛsɛ ne kwabɔhɔre abɔ mu,
/// Yesaia 41:20
sɛnea nnipa behu na wɔate,na wɔasusuw ho na wɔate ase sɛ,Awurade nsa na ayɛ saa ade yi,Israel ɔkronkronni no na ɔma ɛbae.
/// Yesaia 41:21
“Bɔ wo nkuro,” Awurade na ose.“Kyerɛkyerɛ wʼasɛm mu,” Yakob Hene na ose.
/// Yesaia 41:22
“Fa wʼahoni no brana wɔmmɛka nea ebesi nkyerɛ yɛn.Wɔmmɛka sɛnea na kan nneɛma no te nkyerɛ yɛn,sɛnea yebedwen ho afana yɛahu nea ebefi mu aba.Anaasɛ wɔmpae mu nka nneɛma a ebesi nkyerɛ yɛn.
/// Yesaia 41:23
Monka yɛn nea ebesi daakye,na ama yɛahu sɛ moyɛ anyame.Monyɛ biribi, sɛ eye anaa enye,sɛnea ɛbɛyɛ a yɛn werɛ bɛhow na ehu aka yɛn.
/// Yesaia 41:24
Nanso, monnka hwee,na mo nnwuma so nni mfaso;nea ɔfa mo no yɛ akyiwade.
/// Yesaia 41:25
“Makanyan obi a ofi atifi fam na ɔreba,nea ofi owia apuei na ɔbɔ me din.Otiatia ahemfo so te sɛ dɔte a wɔde si dan,te sɛ ɔnwemfo a ɔrewɔw dɔte.
/// Yesaia 41:26
Hena na ɔkaa eyi ho asɛm fii mfiase, sɛnea anka ɛbɛma yɛahu,anaa waka ato hɔ, sɛnea yebetumi aka se, ‘Ne de no ye’?Obiara anka eyi,obiara anni kan anka,obiara ante nsɛm biara amfi wo nkyɛn.
/// Yesaia 41:27
Me na midii kan ka kyerɛɛ Sion, ‘Hwɛ, woni!’Memaa Yerusalem ɔsomafo a ɔde asɛmpa ba.
/// Yesaia 41:28
Mehwɛ, nanso obiara nni hɔ,obiara nni wɔn mu a obetu wɔn fo,sɛ mibisa wɔn a, obiara ntumi mma mmuae.
/// Yesaia 41:29
Hwɛ, wɔn nyinaa yɛ atorofo!Wɔn nneyɛe nka hwee;wɔn nsɛsode yɛ mframa ne basabasayɛ nko ara.
