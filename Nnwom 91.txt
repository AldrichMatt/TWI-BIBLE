/// Nnwom 91:1
Dwom Nea ɔte Ɔsorosoroni no hintabea no biarabɛhome wɔ Otumfo no nwini ase.
/// Nnwom 91:2
Mese Awurade se, “Ɔyɛ me guankɔbea ne mʼabandennen,me Nyankopɔn a mewɔ no mu ahotoso.”
/// Nnwom 91:3
Ampa ara, obegye wo afi firisumfo afirine owuyare mu.
/// Nnwom 91:4
Ɔde ne ntakra bɛkata wo so;na ne ntaban ase na wubenya guankɔbea;ne nokware bɛyɛ wo nkatabo ne wo kyɛm.
/// Nnwom 91:5
Worensuro ɔdasu mu ɔsɛe,anaa bɛmma a etu awia,
/// Nnwom 91:6
anaa owuyare a ɛba sum mu,anaa ɔyaredɔm a ɛsɛe ade wɔ owigyinae bere.
/// Nnwom 91:7
Apem bɛtotɔ wo nkyɛn mu,na mpem du atotɔ wo nifa a,wo de, ɛremmɛn wo.
/// Nnwom 91:8
Wʼaniwa nko ara na wode bɛhwɛna woahu nnebɔneyɛfo asotwe.
/// Nnwom 91:9
Sɛ woka se, “Awurade ne me guankɔbea,”na wode Ɔsorosoroni no hɔ yɛ wo tenabea a,
/// Nnwom 91:10
ɔhaw biara remmunkam wo so,na ɔsɛe biara remmɛn wo ntamadan.
/// Nnwom 91:11
Efisɛ Onyankopɔn bɛsoma nʼabɔfo abɛbɔ wo ho banna wɔabɛwɛn wo wʼakwan nyinaa mu;
/// Nnwom 91:12
wɔde wɔn nsa bɛma wo so,na wo nan ampem ɔbo.
/// Nnwom 91:13
Wubetiatia gyata ne aprammiri so,wobɛnantew gyataforo ne ɔwɔ so.
/// Nnwom 91:14
Awurade ka se, “Esiane sɛ ɔdɔ me nti, megye no;mɛbɔ ne ho ban, efisɛ ogye me din to mu.
/// Nnwom 91:15
Ɔbɛfrɛ me na megye ne so;mɛka ne ho wɔ amanehunu mu,megye no na mahyɛ no anuonyam.
/// Nnwom 91:16
Mɛma nkwa nna a ɛware amee nona makyerɛ no me nkwagye.”
