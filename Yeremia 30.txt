/// Yeremia 30:1
Wogye Israel Si HɔAsɛm a efi Awurade nkyɛn baa Yeremia hɔ ni: 
/// Yeremia 30:2
“Sɛɛ na Awurade, Israel Nyankopɔn, se: ‘Kyerɛw nsɛm a maka akyerɛ wo nyinaa gu nhoma mu. 
/// Yeremia 30:3
Nna bi reba,’ sɛnea Awurade se, ‘a mede me nkurɔfo Israelfo ne Yudafo befi nnommum mu asan aba na mede wɔn aba asase a mede maa wɔn agyanom sɛ wɔmfa ntena so no so,’ Awurade na ose.”
/// Yeremia 30:4
Eyi ne nsɛm a Awurade ka faa Israel ne Yuda ho: 
/// Yeremia 30:5
“Nea Awurade se ni:“ ‘Akomatu nteɛteɛmu na mete,mete basabasayɛ, na ɛnyɛ asomdwoe.
/// Yeremia 30:6
Mummisa na munhu:Ɔbarima betumi awo mma ana?Afei, adɛn nti na mihu ɔbarima hoɔdenfo biarasɛ ne nsa gu ne yafunu so te sɛ ɔbea a ɔwɔ awoko mu,na anim biara ayɛ bosaa saa?
/// Yeremia 30:7
Sɛnea da no bɛyɛ hu afa!Da biara renyɛ sɛ ɛno.Ɛbɛyɛ amanehunu bere ama Yakob,nanso wobeyi no afi mu.
/// Yeremia 30:8
“ ‘Saa da no,’ Asafo Awurade na ose,‘Mebubu konnua no afi wɔn kɔn mu,na matetew wɔn nkyehama no mu;ananafo remfa wɔn nyɛ nkoa bio.
/// Yeremia 30:9
Na mmom wɔbɛsom Awurade, wɔn Nyankopɔnne Dawid, wɔn hene,a mɛpagyaw no ama wɔn.
/// Yeremia 30:10
“ ‘Enti nsuro, Yakob, me somfo;mma wʼaba mu mmu, Israel,’nea Awurade se ni.‘Nokware, megye wo afi akyirikyiri,ne wʼasefo afi wɔn nnommum asase so.Yakob bɛsan anya asomdwoe ne bammɔna obiara renhunahuna no bio.
/// Yeremia 30:11
Me ne wo wɔ hɔ na megye wo nkwa,’Awurade na ose.‘Ɛwɔ mu, mesɛe amanaman no nyinaa pasaa,emu na mebɔ mo ahwete kɔ,nanso merensɛe mo korakora.Mɛteɛteɛ mo, nanso mɛyɛ no wɔ trenee kwan so;meremma mo mfa mo ho nni koraa a merentwe mo aso.’
/// Yeremia 30:12
“Sɛɛ na Awurade se:“ ‘Wʼapirakuru ayɛ akisikuru,na wontumi nsa.
/// Yeremia 30:13
Obiara nni hɔ a ɔbɛka bi ama wo,wo kuru no rennya aduru,na worennya ayaresa.
/// Yeremia 30:14
Wʼapamfo nyinaa werɛ afi wo;wo ho biribiara mfa wɔn ho.Mabɔ wo sɛnea wo tamfo bɛyɛna matwe wʼaso sɛnea otirimɔdenfo bɛtwe,efisɛ wʼafɔdi so dodona wʼamumɔyɛ nso dɔɔso.
/// Yeremia 30:15
Adɛn nti na wusu dennen wɔ wʼapirakuru,wo yawdi a ano nni aduru no ho?Wʼafɔdi kɛse ne wʼamumɔyɛ bebrebe ntina mede saa nneɛma yi ayɛ wo.
/// Yeremia 30:16
“ ‘Nanso wɔbɛsɛe wɔn a wɔsɛe mo;mo atamfo nyinaa bɛkɔ nnommum mu.Wɔn a wɔfow mo no wɔbɛfow wɔnwɔn a wɔtow hyɛɛ mo so no, mɛtow ahyɛ wɔn so.
/// Yeremia 30:17
Nanso mɛma wo ahoɔden biona masa wʼapirakuru,’Awurade na ose,‘efisɛ wɔfrɛ wo nea wɔapam no,Sion a wo ho nhia obiara.’ ”
/// Yeremia 30:18
Sɛɛ na Awurade se:“ ‘Mɛsan de Yakob ntamadan mu ahonyade abana manya ayamhyehye ama nʼatenae ahorow no;wɔbɛkyekye kuropɔn no bio wɔ ne mmubui so,na ahemfi no besi nea ɛsɛ sɛ esi.
/// Yeremia 30:19
Wɔn mu na aseda nnwom befi abane ahosɛpɛw nnyigyei.Mɛma wɔadɔɔso,na wɔn dodow no so rentew;mɛhyɛ wɔn anuonyam,na wɔremmu wɔn abomfiaa.
/// Yeremia 30:20
Wɔn mma bedi yiye sɛ kan no,mɛma wɔn asafo atim wɔ mʼanim;wɔn a wɔhyɛ wɔn so nyinaa mɛtwe wɔn aso.
/// Yeremia 30:21
Wɔn kannifo bɛyɛ wɔn ankasa nipa;na wɔn sodifo befi wɔn mu.Mɛka no abata me ho na wabɛn me,na hena na ɔde ne ho bɛmasɛ ɔbɛbɛn me?’ ”Awurade na ose.
/// Yeremia 30:22
“ ‘Enti mobɛyɛ me nkurɔfo,na mayɛ mo Nyankopɔn.’ ”
/// Yeremia 30:23
Hwɛ, Awurade ahumbetu abufuwhyew mu,mfɛtɛ bedi kyinhyia wɔamumɔyɛfo mpampam.
/// Yeremia 30:24
Awurade abufuw rennwokosi sɛ obewiene koma mu nhyehyɛe nyinaa.Nna a ɛreba no mu nomobɛte eyi ase.
