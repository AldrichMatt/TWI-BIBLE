/// Ɔsɛnkafo 7:1
NimdeɛDin pa yɛ sen aduhuam papa,na owuda yɛ sen awoda.
/// Ɔsɛnkafo 7:2
Eye sɛ obi bɛkɔ ayi asesen sɛ ɔbɛkɔ aponto ase,efisɛ owu yɛ onipa biara nkrabeana ɛsɛ sɛ ateasefo hyɛ eyi nsow.
/// Ɔsɛnkafo 7:3
Awerɛhow ye sen ɔserew,efisɛ anim a ayɛ mmɔbɔmmɔbɔ de koma mu nsiesie pa ba.
/// Ɔsɛnkafo 7:4
Onyansafo koma wɔ ayi ase,nanso nkwaseafo koma wɔ ahosɛpɛwfo fi.
/// Ɔsɛnkafo 7:5
Eye sɛ wobetie onyansafo animkasen sɛ wobetie nkwaseafo dwom.
/// Ɔsɛnkafo 7:6
Sɛnea nsɔe turuturuw wɔ ɔsɛn ase nosaa ara na nkwaseafo serew te.Eyi nso yɛ ahuhude.
/// Ɔsɛnkafo 7:7
Asisi ma onyansafo dan ɔkwasea,na kɛtɛasehyɛ sɛe koma.
/// Ɔsɛnkafo 7:8
Asɛm awiei ye sen ne mfiase,na ntoboase ye sen ahantan.
/// Ɔsɛnkafo 7:9
Mma wo koma nsɔre ntɛmntɛm,na abufuw da nkwaseafo srɛ so.
/// Ɔsɛnkafo 7:10
Nka se, “Adɛn nti na tete nna no ye sen nnɛ mmere yi?”Onyansafo mmisa nsɛm sɛɛ.
/// Ɔsɛnkafo 7:11
Nimdeɛ, ɛyɛ ade pa sɛ agyapade ara pɛ,so wɔ mfaso ma wɔn a wohu owia.
/// Ɔsɛnkafo 7:12
Sɛnea nimdeɛ yɛ bammɔ no,saa ara na sika nso te;nanso nhumu ho ade a eye ne sɛ:nea ɔwɔ nimdeɛ no bɔ ne nkwa ho ban.
/// Ɔsɛnkafo 7:13
Dwene nea Onyankopɔn ayɛ ho:Hena na obetumi ateɛnea wɔama akyea?
/// Ɔsɛnkafo 7:14
Mmere pa mu, ma wʼani nnye;nanso mmere bɔne mu, hu sɛOnyankopɔn na wayɛ ne nyinaa.Ɛno nti onipa rentumi nhunea ɛbɛto no daakye.
/// Ɔsɛnkafo 7:15
Me nkwanna a ɛyɛ ahuhude yi mu, mahu nneɛma abien:Ɔtreneeni a owu wɔ ne trenee mu,ne omumɔyɛfo a ɔtena ase kyɛ wɔ nʼamumɔyɛ mu.
/// Ɔsɛnkafo 7:16
Nyɛ wo ho ɔtreneeni ntra so,na nyɛ wo ho onyansafo mmoro so;adɛn nti na wosɛe wo ho?
/// Ɔsɛnkafo 7:17
Nyɛ omumɔyɛfo ntra so,na nyɛ ɔkwasea nso,adɛn nti na ɛsɛ sɛ wuwu ansa na wo bere aso.
/// Ɔsɛnkafo 7:18
Eye sɛ wubeso baako no mu dennanso nnyaa nea aka no mu.Onipa a osuro Onyankopɔn no besiw nneyɛe mmoroso nyinaa ano.
/// Ɔsɛnkafo 7:19
Nimdeɛ ma onyansafo baako tumi bebreesen kuropɔn mu asodifo du.
/// Ɔsɛnkafo 7:20
Onipa treneeni biara nni asase so aɔyɛ papa na ɔnyɛ bɔne da.
/// Ɔsɛnkafo 7:21
Mfa nea nnipa ka nyinaa nyɛ asɛm,anyɛ saa a wobɛte sɛ wo somfo redome wo,
/// Ɔsɛnkafo 7:22
na wunim wɔ wo koma sɛwo nso woadome nkurɔfo mpɛn bebree.
/// Ɔsɛnkafo 7:23
Mede nimdeɛ asɔ eyinom nyinaa ahwɛ, na mekae se,“Masi mʼadwene pi sɛ mɛyɛ onyansafo”nanso na eyi boro me so.
/// Ɔsɛnkafo 7:24
Sɛnea nimdeɛ te biara,ɛwɔ akyiri na emu dɔ,hena na obetumi ahwehwɛ ahu?
/// Ɔsɛnkafo 7:25
Afei meyɛɛ mʼadwene sɛ mɛte ase,ayɛ nhwehwɛmu na mapɛɛpɛɛ nimdeɛ ne sɛnea nneɛma nhyehyɛe tena mate amumɔyɛ mu agyimisɛm ase,ne nkwaseasɛm mu adammɔsɛm nso.
/// Ɔsɛnkafo 7:26
Mahu nea ɛyɛ nwene sen owu;ɔbea a ɔyɛ afiri;ne koma yɛ nnaadaana ne nsa yɛ mpokyerɛ.Onipa a ɔsɔ Onyankopɔn ani no renkɔ ne honanso ɔbɔnefo de ɔbɛtɔ nʼafiri mu.
/// Ɔsɛnkafo 7:27
Ɔsɛnkafo no se, “Hwɛ eyi ne nea mahwehwɛ ahu:“Mekekaa nneɛma bobɔɔ so pɛɛ sɛ mihu sɛnea nneɛma nhyehyɛe te,
/// Ɔsɛnkafo 7:28
mereyɛ nhwehwɛmu,na minhu hwee no,mihuu ɔbarima treneeni baako wɔ mmarima apem mu,nanso manhu ɔbea treneeni biara wɔ wɔn mu.
/// Ɔsɛnkafo 7:29
Eyi nko ara na mahu:Onyankopɔn yɛɛ adesamma atreneefo,nanso nnipa adan wɔn ho hwehwɛ nhyehyɛe foforo.”
