/// Hiob 19:1
Hiob Bua BildadNa Hiob buae se,
/// Hiob 19:2
“Mobɛhyɛ me ɔyawna mode nsɛm abubu me akosi da bɛn?
/// Hiob 19:3
Mpɛn du ni a moasopa me;mo ani nwu sɛ motow hyɛ me so.
/// Hiob 19:4
Sɛ ɛyɛ nokware sɛ mafom ɔkwan a,me mfomso yɛ me nko ara asɛm.
/// Hiob 19:5
Sɛ ampa sɛ mobɛma mo ho so asen mena mode mʼanimguase ayɛ adanse atia me a,
/// Hiob 19:6
ɛno de munhu sɛ Onyankopɔn ayɛ me bɔnena ɔde ne tan atwa me ho ahyia.
/// Hiob 19:7
“Ɛwɔ mu, misu se, ‘Wɔafom me’ de, nanso obiara mmua me;meteɛ mu pɛ mmoa, nanso atɛntrenee biara nni hɔ.
/// Hiob 19:8
Wasiw me kwan enti mintumi nsen;ɔde sum aduru mʼakwan so.
/// Hiob 19:9
Wayi mʼanuonyam afi me sona watu mʼahenkyɛw afi me ti so.
/// Hiob 19:10
Wasɛe me akwannuasa nyinaa so de awie me;watu mʼanidaso ase te sɛ dua.
/// Hiob 19:11
Nʼabufuw huru tia me;na wakan me afra nʼatamfo mu.
/// Hiob 19:12
Nʼakofo ba anibere so;wosisi mpie de tia mena wotwa me ntamadan ho hyia.
/// Hiob 19:13
“Wayi me nuabarimanom afi me ho;na mʼamanifo atwe wɔn ho koraa.
/// Hiob 19:14
Mʼabusuafo kɔ;na me nnamfonom werɛ afi me.
/// Hiob 19:15
Mʼahɔho ne me mmaawa bu me sɛ ɔhɔho;mete sɛ ɔnanani ma wɔn.
/// Hiob 19:16
Mefrɛ me somfo, na ommua;mpo, metew mʼano srɛ no.
/// Hiob 19:17
Me home bɔn me yere;me ho afono mʼankasa nuabarimanom.
/// Hiob 19:18
Mpo, mmarimaa nkumaa bu me animtiaa;sɛ mipue a wodi me ho fɛw.
/// Hiob 19:19
Me nnamfo ankasa nyinaa kyi me;mʼadɔfo asɔre atia me.
/// Hiob 19:20
Maka were ne nnompe,nea mede aguan nkutoo ne me se akyi nam.
/// Hiob 19:21
“Munhu me mmɔbɔ, me nnamfonom, munhu mmɔbɔ,na Onyankopɔn nsa abɔ me.
/// Hiob 19:22
Adɛn nti na motaa me sɛnea Onyankopɔn yɛ no?Na mommfa me honam yi saa ara?
/// Hiob 19:23
“Ao, sɛ anka wɔde me nsɛm bɛhyɛ nhoma mu,anka wɔbɛkyerɛw wɔ nhoma mmobɔwee so,
/// Hiob 19:24
anka wɔde dade pɛe bɛkyerɛw wɔ sumpii so,anaa wobekuruakyerɛw wɔ ɔbotan so afebɔɔ!
/// Hiob 19:25
Minim sɛ me dimafo te ase,na awiei no ɔbɛsɔre agyina asase so.
/// Hiob 19:26
Na wɔasɛe me were awie no,mefi me were mu ahu Onyankopɔn.
/// Hiob 19:27
Me ara mehu nomede mʼani, na ɛnyɛ obi foforo ani, behu no.Sɛnea me koma ho pere wɔ me mu!
/// Hiob 19:28
“Sɛ moka se, ‘Yɛbɛteetee no,efisɛ ɔhaw no fi ɔno ara a,’
/// Hiob 19:29
ɛsɛ sɛ mo ankasa musuro afoa nona abufuw nam afoa so de asotwe bɛba,na mubehu sɛ atemmu wɔ hɔ.”
