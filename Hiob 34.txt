/// Hiob 34:1
Afei Elihu kae se,
/// Hiob 34:2
“Mo anyansafo, muntie me nsɛm;mo nimdefo monyɛ aso mma me.
/// Hiob 34:3
Efisɛ aso sɔ nsɛm hwɛsɛnea tɛkrɛma ka aduan hwɛ no.
/// Hiob 34:4
Momma yɛnsese, nhu nea eye ma yɛn.Momma yɛn nyinaa mmɔ mu nsua nea eye.
/// Hiob 34:5
“Hiob ka se, ‘Me ho nni asɛm,nanso Onyankopɔn abu me ntɛnkyew.
/// Hiob 34:6
Ɛwɔ mu sɛ mʼasɛm da kwan mu,nanso wobu me ɔtorofo;ɛwɔ mu sɛ menyɛɛ bɔne biara,nanso ne bɛmma no ama me apirakuru a enwu da.’
/// Hiob 34:7
Onipa bɛn na ɔte sɛ Hiob aɔnom animtiaabu sɛ nsu?
/// Hiob 34:8
Ɔne amumɔyɛfo nantew;na ɔne atirimɔdenfo nso bɔ.
/// Hiob 34:9
Efisɛ ɔka se, ‘Sɛ onipa bɔ mmɔden sɛ ɔbɛsɔ Onyankopɔn ani aonnya so mfaso biara.’
/// Hiob 34:10
“Enti mo mmarima a mowɔ ntease muntie me.Ɛmpare Onyankopɔn sɛ ɔbɛyɛ bɔne,sɛ Otumfo no bɛyɛ mfomso.
/// Hiob 34:11
Nnipa nneyɛe so na ɔhwɛ tua wɔn ka;nea ɛfata ne nneyɛe na ɔma ɛba ne so.
/// Hiob 34:12
Ɛmfata sɛ wɔde mfomso susuw Onyankopɔn,na ɛmfata sɛ wɔde ntɛnkyew susuw Otumfo.
/// Hiob 34:13
Hena na ɔde no sii asase so?Hena na ɔde wiase nyinaa hyɛɛ ne nsa?
/// Hiob 34:14
Sɛ ɛyɛɛ ne pɛna oyii ne Honhom ne nʼahome a,
/// Hiob 34:15
anka adesamma nyinaa bɛbɔ mu ayera,na onipa bɛsan akɔ mfutuma mu.
/// Hiob 34:16
“Sɛ mowɔ nhumu a, muntie eyi;muntie nea meka.
/// Hiob 34:17
So obi a okyi atɛntrenee betumi adi nnipa so?Mubetumi abu Ɔtreneeni kɛse no fɔ ana?
/// Hiob 34:18
Ɛnyɛ Ɔno na ɔka kyerɛ ahemfo se, ‘Mo so nni mfaso,’na ɔka kyerɛɛ atitiriw se, ‘Moyɛ atirimɔdenfo,’
/// Hiob 34:19
nea ɔnhwɛ mmapɔmma animna onyiyi adefo ne ahiafo mu,efisɛ wɔn nyinaa yɛ ne nsa ano adwuma.
/// Hiob 34:20
Wowuwu mmere tiaa bi mu, wɔ anadwo dasu mu;nnipa no ho wosow na wɔsen kɔ;ahoɔdenfo totɔ a emfi nipa.
/// Hiob 34:21
“Nʼani hwɛ nnipa akwan;na ohu wɔn anammɔntu biara.
/// Hiob 34:22
Baabiara nni hɔ a aduru sum, sum kabii,a amumɔyɛfo betumi ahintaw.
/// Hiob 34:23
Ɛho nhia Onyankopɔn sɛ ɔbɛhwehwɛ nnipa mu bio,a enti ɛsɛ sɛ wɔba nʼanim begye atemmu.
/// Hiob 34:24
Ɔbobɔ abirɛmpɔn gu a ɔnyɛ nhwehwɛmu biara,na ɔde afoforo sisi wɔn anan mu.
/// Hiob 34:25
Efisɛ ohu wɔn nneyɛe,otu wɔn gu anadwo na wɔdwerɛw wɔn.
/// Hiob 34:26
Otua wɔn amumɔyɛsɛm so kawɔ faako a obiara betumi ahu wɔn,
/// Hiob 34:27
efisɛ wɔman fii nʼakyi kɔena wɔampɛ nʼakwan biara anhwɛ.
/// Hiob 34:28
Wɔmaa ahiafo sufrɛ duu nʼanimna ɛma ɔtee mmɔborɔni su.
/// Hiob 34:29
Nanso sɛ ɔyɛ komm a, hena na obetumi abu no fɔ?Sɛ ɔde nʼanim hintaw nso a, hena na obehu no?Nanso odi onipa ne ɔman so pɛpɛɛpɛ,
/// Hiob 34:30
ɔmma onipa a onnim Nyame nni hene,sɛnea ɔrensum nnipa no mfiri.
/// Hiob 34:31
“Sɛ ɛba sɛ onipa ka kyerɛ Onyankopɔn se,‘Mayɛ bɔne na merenyɛ bɔne bio.
/// Hiob 34:32
Kyerɛ me na minhu;na sɛ mayɛ bɔne a, merenyɛ saa bio.’
/// Hiob 34:33
So ɛsɛ sɛ Onyankopɔn gyina nea woka so tua wo ka,wɔ bere a woayɛ sɛ worennu wo ho ana?Ɛsɛ sɛ wusi gyinae, ɛnyɛ me;enti ka nea wunim kyerɛ me.
/// Hiob 34:34
“Nnipa a wɔwɔ ntease pae mu ka,nimdefo a wotie me ka kyerɛ me se,
/// Hiob 34:35
‘Hiob nkasa nimdeɛ kwan so;aba biara nni ne kasa mu.’
/// Hiob 34:36
Ao, sɛ wɔsɔɔ Hiob hwɛ kɔɔ akyiri a anka eye,efisɛ oyiyii nsɛm ano sɛ omumɔyɛfo!
/// Hiob 34:37
Ɔde atuatew ka ne bɔne ho;ɔde ahantan bɔ ne nsam gu yɛn sona ɔma ne nsɛm a ɔka tia Onyankopɔn no dɔɔso.”
