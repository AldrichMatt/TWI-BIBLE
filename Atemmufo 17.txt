/// Atemmufo 17:1
Mika AhoniƆbarima bi tenaa Efraim bepɔw asase so a na wɔfrɛ no Mika. 
/// Atemmufo 17:2
Da koro bi, ɔka kyerɛɛ ne na se, “Metee sɛ wodomee ɔkorɔmfo a owiaa wo nnwetɛbona kilogram du abien ne fa fii wo nkyɛn no. Nnwetɛbona no wɔ me nkyɛn. Me ara na mefae.”Ne na kae se, “Awurade nhyira wo, me ba.” 
/// Atemmufo 17:3
Ɔde nnwetɛbona kilogram du abien ne fa no maa ne na no, ne na no kae se, “Metew me nnwetɛbona yi ho ma Awurade. Mɛma wɔayɛ ohoni a wɔde dwetɛ agu. Mɛsan de ama wo.”
/// Atemmufo 17:4
Enti ne na de nnwetɛbona ahannu kɔmaa dwetɛdwumfo na ɔde yɛɛ ohoni. Na wɔde sii Mika fi. 
/// Atemmufo 17:5
Mika yɛɛ nsɔre so na ɔyɛɛ asɔfotade ne ne fifo ahoni kaa ho. Ɛnna ɔhyɛɛ ne mmabarima no mu baako sɔfo. 
/// Atemmufo 17:6
Saa bere no na Israel nni ɔhene, nti na nnipa no yɛ nea wɔpɛ biara.
/// Atemmufo 17:7
Da bi, Lewini aberante bi a ofi Betlehem a ɛwɔ Yuda 
/// Atemmufo 17:8
beduu saa beae hɔ wɔ Efraim asase so a ɔrehwehwɛ baabi foforo atena. Ɛbae sɛ, ɔkɔsoɛɛ wɔ Mika fi. 
/// Atemmufo 17:9
Mika bisaa no se, “Ɛhe na wufi?”Ɔno nso buae se, “Meyɛ Lewini a mifi Betlehem wɔ Yuda na merehwehwɛ baabi atena.”
/// Atemmufo 17:10
Mika ka kyerɛɛ no se, “Wo ne me ntena ha, na wobɛyɛ agya ne ɔsɔfo ama me. Mɛma wo nnwetɛbona gram ɔha ne dunan afe biara; mɛma wo ntade ne aduan.” 
/// Atemmufo 17:11
Lewini no penee so na ɔbɛyɛɛ sɛ Mika mmabarima no mu baako. 
/// Atemmufo 17:12
Enti Mika hyɛɛ Lewini no sɔfo, na ɔtenaa Mika fi. 
/// Atemmufo 17:13
Na Mika kae se, “Minim sɛ Awurade behyira me, efisɛ mewɔ Lewini a ɔresom sɛ me sɔfo.”
