/// Yesaia 40:1
Onyankopɔn Nkurɔfo AwerɛkyekyeMonkyekye, monkyekye me nkurɔfo werɛ.Saa na mo Nyankopɔn se.
/// Yesaia 40:2
Monka asomdwoesɛm nkyerɛ Yerusalem,na mompae mu nka nkyerɛ no sene som dennen no aba awiei,wɔatua ne bɔne no so ka,na wɔanya ne bɔne nyinaa so akatua mmɔhoafi Awurade nsam.
/// Yesaia 40:3
Nne bi reteɛ mu se,“Munsiesie ɔkwan mma Awuradewɔ nweatam no so.Monteɛ ɔtempɔn wɔ sare no somma yɛn Nyankopɔn.
/// Yesaia 40:4
Obon biara bɛyɛ ma,bepɔw ne nkoko nyinaa bɛkɔ fam,asase a ɛyɛ abonkyiabonkyi no bɛyɛ tamaa,na mmeae a ɛyɛ akɔntɔnkye no ayɛ tataw.
/// Yesaia 40:5
Na Awurade anuonyam bɛda adi,na nnipa nyinaa behu.Efisɛ Awurade na waka!”
/// Yesaia 40:6
Nne bi kae se, “Teɛ mu.”Na mekae se, “Menteɛ mu nka dɛn?”“Nnipa nyinaa te sɛ sare,na wɔn anuonyam nyinaa te sɛ afuw so nhwiren.
/// Yesaia 40:7
Sare hyew, na nhwiren twintwamefisɛ Awurade ahomegu fa wɔn so.Nokware, nnipa no yɛ sare.
/// Yesaia 40:8
Sare hyew, na nhwiren twintwam,nanso yɛn Nyankopɔn asɛm no tim hɔ daa.”
/// Yesaia 40:9
Wo a wode asɛm pa reba Sion,foro kɔ bepɔw tenten bi so.Wo a wode asɛm pa reba Yerusalem,ma wo nne so na teɛ mu,ma so, nsuro;ka kyerɛ Yuda nkurow se,“Mo Nyankopɔn ni!”
/// Yesaia 40:10
Hwɛ, Asafo Awurade de tumi reba,na nʼabasa bedi hene ama no.Hwɛ, nʼakatua ka ne ho,na ɔde nʼabasobɔde nam.
/// Yesaia 40:11
Ɔhwɛ ne nguankuw sɛ oguanhwɛfo.Ɔboa nguantenmma no wɔ nʼabasa sooturu wɔn ne koko so;na nguan a wɔwɔ mma no, ɔka wɔn brɛoo.
/// Yesaia 40:12
Hena na wasusuw obon mu nsu wɔ ne nsamanaa ɔde ne nsateaa asusuw ɔsoro?Hena na ɔde asase so mfutuma agu kɛntɛn mu,anaa wakari mmepɔw wɔ nsania sone nkoko wɔ nsania apampaa so?
/// Yesaia 40:13
Hena na wate Awurade ase,anaa wakyerɛkyerɛ no sɛ ne fotufo?
/// Yesaia 40:14
Hena na Awurade abisa no sɛ ɔnkyerɛ no biribi ase,na hena na ɔkyerɛɛ no ɔkwan pa no?Hena na ɔmaa no nimdeɛanaa ɔkyerɛɛ no nhumu kwan?
/// Yesaia 40:15
Ampa ara aman no te sɛ nsu sope wɔ bokiti mu;wɔde wɔn toto mfutuma a egu nsania so ho;ɔkari nsupɔw te sɛnea ɛyɛ mfutuma muhumuhu.
/// Yesaia 40:16
Lebanon nnɔɔso mma afɔremuka so gya,na ne mmoa renso mma ɔhyew afɔrebɔde.
/// Yesaia 40:17
Aman nyinaa nsɛ hwee wɔ nʼanim;obu wɔn adehunu bia wɔnka hwee.
/// Yesaia 40:18
Afei hena ho na wode Onyankopɔn bɛtoto?Nsɛsode bɛn ho na wode no bɛto?
/// Yesaia 40:19
Ohoni de, odwumfo na ɔyɛ,na sikadwumfo de sikakɔkɔɔ agu hona wasiesie dwetɛ nkɔnsɔnkɔnsɔn ama no.
/// Yesaia 40:20
Ohiani a ɔrentumi mfa saa ayɛyɛde yi mma nokɔhwehwɛ dua a ɛremporɔw.Ɔhwehwɛ odwumfo nyansafona wayɛ ohoni a ɛremmunum nhwe fam asi hɔ.
/// Yesaia 40:21
Wunnim ana?Wontee ana?Wɔnnka nkyerɛɛ wo mfii mfiase no ana?Efi bere a wɔbɔɔ asase no, wontee ase ana?
/// Yesaia 40:22
Ɔte ahengua so wɔ asase dantaban no atifiɛso nnipa te sɛ tɛwtɛwɔtwe ɔsoro mu te sɛ bamkyinii,na ɔtrɛw mu sɛ ntamadan tena mu.
/// Yesaia 40:23
Ɔma ahemmea yɛ nnipahununa wiase yi sodifo nso, ɔbrɛ wɔn ase.
/// Yesaia 40:24
Wɔtɛw wɔn ara pɛ,woduaa wɔn ara pɛ,wogyee ntin wɔ asase mu pɛ,na wahome agu wɔn so ama wɔakisa,na mframa abɔ wɔn kɔ te sɛ ntɛtɛ.
/// Yesaia 40:25
“Hena ho na wode me bɛto?Anaasɛ hena na ɔne me sɛ?” Ɔkronkronni no na ose.
/// Yesaia 40:26
Momma mo ani so nhwɛ ɔsoro:Hena na ɔbɔɔ eyinom nyinaa?Nea oyiyi ɔsoro nsoromma mmaako mmaako,na ɔbɔ obiara din frɛ no.Nʼahoɔden ne ne tumi ntiwɔn mu baako mpo nyera.
/// Yesaia 40:27
Adɛn na wunwiinwii, Yakob,na woka se, Israel,“Mʼakwan ahintaw Awurade;na me Nyankopɔn abɔ mʼasɛm agu”?
/// Yesaia 40:28
Wunnim ana?Wontee ana?Awurade yɛ daapem Nyankopɔn,na ɔyɛ asase nyinaa yɛfo.Ɔremmrɛ na ɔrentɔ beraw,na ne nhumu nni nhwehwɛmu.
/// Yesaia 40:29
Ɔma nea watɔ beraw ahoɔdennea wayɛ mmerɛw nso, ɔto nʼahoɔden so.
/// Yesaia 40:30
Mpo, mmabun brɛ, na wɔtɔ beraw,na mmerante hintihintiw hwehwe ase;
/// Yesaia 40:31
Nanso, wɔn a wɔn ani da Awurade sobenya ahoɔden foforo.Wɔde ntaban sɛ akɔre de betu akɔ wim;wobetu mmirika, na wɔrentɔ beraw.Wɔbɛnantew, na wɔrentɔ piti.
