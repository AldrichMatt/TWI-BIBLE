/// Yesaia 29:1
Nnome Nka Dawid KuropɔnDue wo Ariel,Ariel, kuropɔn a Dawid tenaa mu!Fa afe ka afe hona ma wo mfirihyia mu afahyɛ ahorow no nkɔ so.
/// Yesaia 29:2
Nanso metua Ariel ano;obedi awerɛhow na wato kwadwom,ɔbɛyɛ sɛ afɔremuka so gya.
/// Yesaia 29:3
Mede dɔm betwa wo ho ahyia;mesisi abantenten atwa wo ho ahyiana madi ntuano dwuma atia wo.
/// Yesaia 29:4
Wɔasie wo no, wobɛkasa afi asase mu;wo kasa a mu ntew no befi mfutuma mu aba.Wo nne befi asase no mu aba te sɛ ɔsaman de;wo kasa befi mfutuma mu aka asomsɛm.
/// Yesaia 29:5
Nanso wʼatamfo bebrebe no bɛyɛ sɛ mfutuma muhumuhu,na atirimɔdenfo bebrebe no ayɛ sɛ ntɛtɛ a mframa abɔ.Ɛbɛba prɛko pɛ, amono mu hɔ ara.
/// Yesaia 29:6
Asafo Awurade bɛba.Ɔde aprannaa ne asasewosow ne huuyɛ kɛse,mframahweam ne ahum ne ogyaframa a ɛhyew ade bɛba.
/// Yesaia 29:7
Afei amanaman bebrebe a wotu Ariel so sa nyinaa,wɔn a wɔtow hyɛ ɔne nʼaban so na wotua nʼano no,ɛbɛyɛ wɔn sɛ adaeso,anaa anadwo mu anisoadehu.
/// Yesaia 29:8
Sɛnea obi a ɔkɔm de no so dae sɛ ɔredidi,na sɛ onyan a ɔte sɛ ɔkɔm de no no;sɛnea obi a osukɔm de no so dae sɛ ɔrenom nsu,nanso onyan a na watɔ beraw, na osukɔm de no ara no.Saa ara na ɛbɛyɛ ama amanaman dodow awɔko tia Bepɔw Sion no.
/// Yesaia 29:9
Mo ho nnwiriw mo na ɛnyɛ mo nwonwa,mo ani mfura a munhu ade;mommobow a emfi nsa,montotɔ ntintan a emfi bobesa.
/// Yesaia 29:10
Awurade de nnahɔɔ ato mo so:Wakata mo ani (adiyifo no);wakata mo ti so (adehufo no).
/// Yesaia 29:11
Mo de, saa anisoadehu yi nyinaa nka hwee mma mo, ɛte sɛ nsɛm a wɔasɔw ano wɔ nhoma mmobɔwee mu. Sɛ mode nhoma mmobɔwee no ma obi a, otumi kenkan, na moka kyerɛ no se, “Mesrɛ wo kenkan eyi” a, obebua se, “Merentumi, efisɛ wɔasɔw ano.” 
/// Yesaia 29:12
Sɛ nso, mode nhoma mmobɔwee no ma nea onnim akenkan, na moka kyerɛ no se, “Mesrɛ wo kenkan eyi” a, obebua se, “Minnim akenkan.”
/// Yesaia 29:13
Awurade ka se,“Saa nnipa yi de anohunu twiw bɛn mena wɔde wɔn anofafa hyɛ me anuonyam,nanso wɔn koma mmɛn me.Som a wɔsom me noyɛ mmara a nnipa akyerɛ wɔn no nko ara.
/// Yesaia 29:14
Enti mɛma nnipa yi ho adwiriw wɔn biomede anwonwade ntoatoaso bɛyɛ;mɛsɛe anyansafo nyansa,na mɛma nimdefo adenim ayɛ ɔkwa.”
/// Yesaia 29:15
Wonnue, wɔn a wɔyɛ biribiara sɛwɔde wɔn atirimpɔw behintaw Awurade,wɔn a wɔyɛ wɔn nnwuma wɔ sum ase na wosusuw sɛ,“Hena na ohu yɛn? Hena na ɔbɛte ase?”
/// Yesaia 29:16
Musisi nneɛma ti ase,sɛnea modwene sɛ ɔnwemfo te sɛ dɔte no!Nea wayɛ betumi aka akyerɛ nea ɔyɛe no se,“Ɛnyɛ wo na woyɛɛ me ana”?Kuku betumi aka afa ɔnwemfo ho se“Onnim hwee ana”?
/// Yesaia 29:17
Ɛrenkyɛ koraa, wɔrennan Lebanon nyɛ no asaseberena asasebere no nso nyɛ sɛ kwae ana?
/// Yesaia 29:18
Saa da no, ɔsotifo bɛte nsɛm a ɛwɔ nhoma mmobɔwee no muna kusuuyɛ ne esum mu mpoonifuraefo ani behu ade.
/// Yesaia 29:19
Ahobrɛasefo bedi ahurusi wɔ Awurade mu bio;ahiafo ho bɛsɛpɛw wɔn wɔ Israel Ɔkronkronni no mu.
/// Yesaia 29:20
Atutuwpɛfo bɛyera,wɔrenhu fɛwdifo bio,na wɔn a wodwen bɔne nyinaa, wobetwa wɔn agu,
/// Yesaia 29:21
wɔn a wɔka asɛm baako ma obi di fɔ,wɔn a wosum nea ɔreyi ne ho ano afiri wɔ asenniina wodi adansekurum ma wobu nea odi bem no fɔ no nso wobetwa wɔn agu.
/// Yesaia 29:22
Enti sɛɛ na Awurade a ogyee Abraham nkwa noka kyerɛ Yakob fifo:“Yakob anim rengu ase bio;wɔn anim rehoa bio.
/// Yesaia 29:23
Sɛ wohu wɔn mma wɔ wɔn mu,wɔn a wɔyɛ me nsa ano adwuma no awɔbɛyɛ me din no kronkron;wobegye Yakob ɔkronkronni no kronkronyɛ ato mu,na wɔde fɛre agyina Israel Nyankopɔn no anim.
/// Yesaia 29:24
Wɔn a wɔfom kwan wɔ honhom mu benya ntease;wɔn a wonwiinwii nso begye nkyerɛkyerɛ ato mu.”
