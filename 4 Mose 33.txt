/// 4 Mose 33:1
Israelfo AkwantuEyi ne akwantu nhyehyɛe a Israelfo dii so bere a Mose ne Aaron de wɔn fi Misraim no. 
/// 4 Mose 33:2
Mose kyerɛw faako a wɔfaa nyinaa sɛnea Awurade kyerɛɛ no sɛ ɔnyɛ no. Eyinom ne mmeae ahorow a wɔsoɛɛ wɔ wɔn akwantu no mu.
/// 4 Mose 33:3
Wosii mu fii Rameses kuropɔn no mu wɔ Twam Afahyɛ a edi kan no akyi ɔsram edi kan da ɛto so dunum. Wɔde akokoduru fii hɔ a Misraimfo no rehwɛ wɔn. 
/// 4 Mose 33:4
Saa bere no na Misraimfo no resie wɔn mmakan a Awurade kunkum wɔn anadwo a ade rebɛkye ama wɔatu kwan no, efisɛ na Awurade de atemmu aba wɔn anyame no nyinaa so.
/// 4 Mose 33:5
Wofii Rameses no, wɔbɛbɔɔ atenae wɔ Sukot.
/// 4 Mose 33:6
Wofii Sukot bɛbɔɔ atenae wɔ Etam, sare no ano.
/// 4 Mose 33:7
Wofii Etam san wɔn akyi baa Pihahirot a ɛwɔ Baal-Sefon apuei fam, na wɔbɔɔ atenae bɛnee bepɔw Migdol.
/// 4 Mose 33:8
Wofi Pihahirot, na wotwaa Po Kɔkɔɔ no kɔɔ sare so. Wɔde nnansa nantew faa Etam sare so kɔbɔɔ atenae wɔ Mara.
/// 4 Mose 33:9
Wofii Mara no, wɔbaa Elim; baabi a na mmura dumien ne mmedua aduɔson wɔ hɔ.
/// 4 Mose 33:10
Wofii Elim no, wɔbɔɔ atenae wɔ Po Kɔkɔɔ no ho.
/// 4 Mose 33:11
Wofii Po Kɔkɔɔ no ho, kɔbɔɔ atenae wɔ Sin nweatam so.
/// 4 Mose 33:12
Wotu fii Sin sare so kɔbɔɔ atenae Dofka.
/// 4 Mose 33:13
Wofii Dofka kɔbɔɔ atenae wɔ Alus.
/// 4 Mose 33:14
Wofii Alus kɔbɔɔ atenae wɔ Refidim, baabi a na wonnya nsu mma nnipa no nnom.
/// 4 Mose 33:15
Wofii Refidim no, wɔkɔbɔɔ atenae wɔ Sinai sare so.
/// 4 Mose 33:16
Wofii Sinai sare so no, wɔkɔɔ atenae wɔ Kibrot-Hataawa.
/// 4 Mose 33:17
Wofii Kibrot-Hataawa no, wɔkɔbɔɔ atenae wɔ Haserot.
/// 4 Mose 33:18
Wofii Haserot kɔbɔɔ atenae wɔ Ritma.
/// 4 Mose 33:19
Wofii Ritma kɔbɔɔ atenae wɔ Rimon Peres.
/// 4 Mose 33:20
Wofii Rimon Peres kɔbɔɔ atenae wɔ Libna.
/// 4 Mose 33:21
Wofii Libna kɔbɔɔ atenae wɔ Risa.
/// 4 Mose 33:22
Wofii Risa kɔbɔɔ atenae wɔ Kahelata.
/// 4 Mose 33:23
Wofii Kahelata kɔbɔɔ atenae wɔ Sefer Bepɔw so.
/// 4 Mose 33:24
Wofii Sefer Bepɔw so kɔbɔɔ atenae wɔ Harada.
/// 4 Mose 33:25
Wofii Harada kɔbɔɔ atenae wɔ Makhelot.
/// 4 Mose 33:26
Wofii Makhelot kɔbɔɔ atenae wɔ Tahat.
/// 4 Mose 33:27
Wofii Tahat kɔbɔɔ atenae wɔ Tera.
/// 4 Mose 33:28
Wofii Tera kɔbɔɔ atenae wɔ Mitka.
/// 4 Mose 33:29
Wofii Mitka kɔbɔɔ atenae wɔ Hasmona.
/// 4 Mose 33:30
Wofii Hasmona kɔbɔɔ atenae wɔ Moserot.
/// 4 Mose 33:31
Wofii Moserot kɔbɔɔ atenae wɔ Beneyaakan.
/// 4 Mose 33:32
Wofii Beneyaakan kɔbɔɔ atenae wɔ Horhagidgad.
/// 4 Mose 33:33
Wofii Horhagidgad kɔbɔɔ atenae wɔ Yotbata.
/// 4 Mose 33:34
Wofii Yotbata kɔbɔɔ atenae wɔ Abrona.
/// 4 Mose 33:35
Wofii Abrona kɔbɔɔ atenae wɔ Esion-Geber.
/// 4 Mose 33:36
Wofii Esion-Geber kɔbɔɔ atenae wɔ Kades, wɔ Sin sare so.
/// 4 Mose 33:37
Wofii Kades kɔbɔɔ atenae wɔ Bepɔw Hor so, wɔ Edom hye ano. 
/// 4 Mose 33:38
Bere a woduu Bepɔw Hor ase no, Awurade ka kyerɛɛ ɔsɔfo Aaron se ɔnkɔ bepɔw no atifi, na ɛhɔ na okowui. Asɛm yi sii mfe aduanan so a Israelfo tu fii Misraim no. 
/// 4 Mose 33:39
Aaron dii mfe ɔha aduonu abiɛsa, bere a owuu wɔ Bepɔw Hor so no.
/// 4 Mose 33:40
Saa bere no ara mu na Kanaanhene Arad a ɔtenaa Negeb wɔ Kanaan asase so no tee sɛ Israelfo no reba nʼasase so.
/// 4 Mose 33:41
Israelfo no toaa wɔn akwantu no so fi Bepɔw Hor so kɔbɔɔ atenae wɔ Salmona.
/// 4 Mose 33:42
Wofii Salmona kɔtenaa Punon.
/// 4 Mose 33:43
Wofii Punon kɔtenaa Obot.
/// 4 Mose 33:44
Wɔtoaa so kɔɔ Iye-Abarim, Moab hye so kɔtenaa hɔ.
/// 4 Mose 33:45
Wofii hɔ no, wɔkɔtenaa Dibon Gad.
/// 4 Mose 33:46
Wofii Dibon Gad kɔtenaa Almon Diblataim.
/// 4 Mose 33:47
Wofii Almon Diblataim kɔtenaa Abarim mmepɔw a ɛbɛn Nebo no so.
/// 4 Mose 33:48
Akyiri no, wotutu fii hɔ twaa mu wɔ Yeriko kɔbɔɔ atenae wɔ Moab tataw so wɔ Asubɔnten Yordan ho. 
/// 4 Mose 33:49
Wɔwɔ saa beae hɔ no, wɔtenaa mmeae bebree a ɛbɛn Asubɔnten Yordan ho—efi Bet-Yesimot kosi Abel Sitim a ɛwɔ Moab tataw so no.
/// 4 Mose 33:50
Bere a wɔabɔ atenase wɔ hɔ no na Awurade nam Mose so kasa kyerɛɛ Israelfo no se, 
/// 4 Mose 33:51
“Sɛ mutwa Asubɔnten Yordan kodu Kanaan asase so a, 
/// 4 Mose 33:52
mompam nnipa a wɔte hɔ no nyinaa na monsɛe wɔn abosom ne ahoni a wɔde abo ayɛ ne nsɔree a wɔasisi no petee mu wɔ mmepɔw so ne mmeae a wɔsom wɔn ahoni no nyinaa. 
/// 4 Mose 33:53
Mede asase no ama mo. Momfa na montena so. 
/// 4 Mose 33:54
Munnyina ntontobɔ so nkyekyɛ asase no, sɛnea mo mmusua no te. Wɔn a wɔdɔɔso no, wɔbɛma wɔn asase kɛse na wɔn a wosua no nso benya asase ketewa. Sɛnea ntonto no besi abɔ biara no na ɛbɛyɛ wɔn de. Monhwɛ mo agyanom mmusua so mfa nkyekyɛ.
/// 4 Mose 33:55
“Sɛ moampam nnipa a wɔte hɔ no a, wɔbɛyɛ mo ani ase mpe ne mo honam mu nsɔe. Wɔbɛhaw mo wɔ asase a mobɛtena so no so. 
/// 4 Mose 33:56
Na mede nea masusuw sɛ mɛyɛ wɔn no, bɛyɛ mo.”
