/// Atemmufo 5:1
Debora DwomDa no, Debora ne Abinoam babarima Barak too saa dwom yi:
/// Atemmufo 5:2
“Israel mpanyimfo sɔre dii anim,na nnipa no de anigye dii wɔn akyi.Nhyira nka Awurade!
/// Atemmufo 5:3
“Mo ahemfo, muntie!Monyɛ aso, mo abirɛmpɔn!Na mɛto dwom ama Awurade.Mɛma me nne so ama Awurade, Israel Nyankopɔn.
/// Atemmufo 5:4
“Awurade, bere a wufii Seir,na wobɔɔ nsra faa Edom mfuw so no,asase wosoweena ɔsoro omununkum tuee nsu.
/// Atemmufo 5:5
Awurade ba no maa mmepɔw wosowee.Sinai Bepɔw mpo wosowee wɔ Awurade, Israel Nyankopɔn anim.
/// Atemmufo 5:6
“Anat ba Samgar ne Yael bere so,nnipa amfa atempɔn so,na akwantufo faa anammɔnkwan kɔntɔnkye so.
/// Atemmufo 5:7
Nnipa kakra na wɔkaa Israel nkuraakosii sɛ Debora sɔree sɛ ɛna maa Israel.
/// Atemmufo 5:8
Bere a Israel som anyame foforo no,ɔko sɔree kuropɔn no apon ano.Nanso wɔanhu nkatabo anaa peawwɔ akofo mpem aduanan a wɔwɔ Israel mu!
/// Atemmufo 5:9
Mewɔ Israel ntuanofo afane wɔn a wɔde anigye dii wɔn akyi.Hyira Awurade!
/// Atemmufo 5:10
“Mo a motete afurum a wɔte apɔw so,tete nsaa a ɛyɛ fɛ so, muntie!Ne mo a ɛsɛ sɛ monantew fam nso, muntie!
/// Atemmufo 5:11
Muntie nkuraa nnwontofo a wɔaboa wɔn ho ano wɔ anomee.Wɔkeka Awurade trenee nkonimdi,ne ne nkuraasefo nkonimdi wɔ Israel ho asɛm.“Afei Awurade nkurɔfobɔɔ nsra kɔɔ kuropɔn no apon ano.
/// Atemmufo 5:12
‘Sɔre! Debora, sɔre!Sɔre, sɔre na to dwom!Sɔre, Barak!Di wo nneduafo anim kɔ, Abinoam ba!’
/// Atemmufo 5:13
“Nkaefo no bɔɔ nsra fi Tabor kɔɔ ahoɔdenfo so.Awurade nkurɔfo bɔɔ nsra kɔɔ akofo ahoɔdenfo so.
/// Atemmufo 5:14
Wofi Efraim bae, asase a na kan no na ɛyɛ Amalekfo dea,na Benyamin nso dii wʼakyi.Asahene no bɔɔ nsra fii Makir;ɔsahene pemakurafo fi Sebulon bae.
/// Atemmufo 5:15
Na Isakar mu atitiriw ka Debora ne Barak ho.Wodii Barak akyi, bɔ wuraa obon no mu.Nanso Ruben abusuakuw mu de,wɔansi wɔn adwene pi.
/// Atemmufo 5:16
Adɛn nti na wotenaa fie wɔ nguanhwɛfo mu,tie nguanhwɛfo a wɔde hwirema frɛ wɔn nguan?Ruben abusuakuw mu,wɔansi wɔn adwene pi.
/// Atemmufo 5:17
Gilead kaa Yordan apuei hɔ.Na Dan de, adɛn nti na ɔtenaa fie?Aser tenaa mpoano a wanka ne ho,ɔkaa nʼahyɛn gyinabea ahorow hɔ.
/// Atemmufo 5:18
Nanso Sebulon too ne nkwa apemafosɛnea Naftali yɛɛ wɔ akono no.
/// Atemmufo 5:19
“Kanaan ahemfo koo wɔ Taanak a ɛbɛn Megido asu ho,nanso wɔannya dwetɛ asade biara ankɔ.
/// Atemmufo 5:20
Nsoromma fi soro koe.Nsoromma nam wɔn akwan so ko tiaa Sisera.
/// Atemmufo 5:21
Asubɔnten Kison twee wɔn kɔe,tete asu, Kison.Me kra, fa akokoduru bɔ nsra kɔ wʼanim!
/// Atemmufo 5:22
Afei, apɔnkɔ no tɔte pempem fam,wɔde mmirikatɛntɛ, Sisera apɔnkɔ ahoɔdenfo no mmirikatɛntɛ.
/// Atemmufo 5:23
‘Nnome nka Merosfo,’ Awurade bɔfo na ose.Ma nnome a ano yɛ den nka wɔnefisɛ wɔammɛboa Awurade,wɔammɛboa Awurade anko antia akofo ahoɔdenfo no.
/// Atemmufo 5:24
“Nhyira nka Yael,Heber a ofi Keni yere.Ne nhyira nsen mmea a wɔtete ntamadan mu nyinaa.
/// Atemmufo 5:25
Sisera srɛɛ nsu,na Yael maa no nufusu.Kuruwa a ɛfata ahemfo no muna ɔde nufusu ani srade brɛɛ no.
/// Atemmufo 5:26
Afei, ɔde ne nsa benkum yii ntamadan pɛe,na ɔde ne nsa nifa faa odwumfo asae.Ɔde bɔɔ Sisera, pɛtɛw ne ti.Ɔde pɛe no wɔɔ ne moma so, bɔɔ so kɔɔ ne tirim.
/// Atemmufo 5:27
Ɔmemee, ɔhwee ase;owui wɔ ne nan ase.
/// Atemmufo 5:28
“Sisera nena hwɛɛ mfɛnsere mu;ɔtɛw mfɛnsere mu hwɛɛ no kwan,ɔkae se, ‘Adɛn nti na ne teaseɛnam akyɛ ba yi?Adɛn nti na yɛnte teaseɛnam nhankare nnyigyei yi?’
/// Atemmufo 5:29
Ne mmea anyansafo no rema mmuae no,otii mu kaa saa nsɛm yi kyerɛɛ ne ho se:
/// Atemmufo 5:30
‘Wɔrekyɛ asade a wonyae no,ɔbarima biara rennya ɔbea baako anaa baanu.Sisera rennya ntade a ɛyɛ fɛna me nso merennya ntade a ekura ahosu ahorow na wɔanwen mu fɛfɛ?’
/// Atemmufo 5:31
“Awurade, ma wʼatamfo nyinaa nwu sɛ Sisera!Nanso ma wɔn a wɔdɔ wo no nkɔso sɛ owigyinae.”Afei, asomdwoe baa asase no so mfirihyia aduanan.
