/// Nnwom 73:1
NHOMA A ƐTO SO ABIƐSANnwom –Dwom Asaf dwom.Ampa ara Onyankopɔn ye ma Israel,oye ma wɔn a wɔn koma mu tew.
/// Nnwom 73:2
Nanso me de, anka me nan reyɛ awatiri;anka merehwere me nnyinaso,
/// Nnwom 73:3
efisɛ mʼani beree ahantanfobere a mihuu amumɔyɛfo yiyedi no.
/// Nnwom 73:4
Wonni aperepere;na wɔwɔ ahoɔden ne apɔwmuden.
/// Nnwom 73:5
Dadwen a ɛtaa ba nnipa so biara nna wɔn so;ɔdesani haw biara nna wɔn so.
/// Nnwom 73:6
Enti ahantan yɛ wɔn kɔnmuade,na wofura akakabensɛm.
/// Nnwom 73:7
Wɔn koma a apirim no mu na nnebɔne fi;na wɔn amumɔyɛ adwene nni awiei.
/// Nnwom 73:8
Wɔserew afoforo na wɔka wɔn ho nsɛm a enye;wɔde nhyɛso hunahuna afoforo wɔ ahomaso mu.
/// Nnwom 73:9
Wɔn ano ka ɔsoro nsɛm,na wɔn tɛkrɛma agye asase afa.
/// Nnwom 73:10
Ɛno nti wɔn nkurɔfo kɔ wɔn nkyɛnna wonya nsu nom ma ebu so.
/// Nnwom 73:11
Wobisa se, “Ɛbɛyɛ dɛn na Onyankopɔn ahu?Na Ɔsorosoroni no wɔ nhumu ana?”
/// Nnwom 73:12
Sɛɛ na amumɔyɛfo no te,hwee mfa wɔn ho, na wɔkɔ so pɛ ahonyade.
/// Nnwom 73:13
Ampa ara, mannya hwee amfi me komamtew mu;me nsa a enni fɔ no ayɛ ɔkwa.
/// Nnwom 73:14
Da mu nyinaa mihu amane;anɔpa biara wɔtwe mʼaso.
/// Nnwom 73:15
Sɛ mekae se, “Mɛkasa saa” a,anka midii wo mma no huammɔ.
/// Nnwom 73:16
Mebɔɔ mmɔden sɛ mɛte eyinom nyinaa ase,nanso na ɛhyɛ me so
/// Nnwom 73:17
kosii sɛ mekɔɔ Onyankopɔn kronkronbea hɔ;ɛhɔ na metee nea awiei no ɛbɛba wɔn so no ase.
/// Nnwom 73:18
Ampa ara wode wɔn gu faako a hɔ yɛ torowode wɔn hwe fam sɛe wɔn pasaa.
/// Nnwom 73:19
Sɛnea wɔsɛe prɛko pɛ,na ehu hwim wɔn kɔ no.
/// Nnwom 73:20
Ɛte sɛ adaeso, bere a onipa anyan,Awurade, sɛ wokanyan wo ho a,wubebu wʼani agu wɔn so sɛ biribi a enni hɔ.
/// Nnwom 73:21
Bere a awerɛhow hyɛɛ me koma muna me honhom dii yaw no,
/// Nnwom 73:22
meyɛɛ sɛ obi a onnim hwee na onni adwene;meyɛɛ sɛ aboa gyimfo wɔ wʼanim.
/// Nnwom 73:23
Nanso na me ne wo wɔ hɔ bere biara;na wode wo nsa nifa aso me mu.
/// Nnwom 73:24
Wode wʼafotu kyerɛ me kwan;na akyiri no, wode me bɛkɔ anuonyam mu.
/// Nnwom 73:25
Hena na mewɔ wɔ ɔsoro ka wo ho?Na biribiara nni asase so a mepɛ ka wo ho.
/// Nnwom 73:26
Me honam, ne me koma bedi me huammɔ,nanso Onyankopɔn ne me koma ahoɔdenne me kyɛfa daa nyinaa.
/// Nnwom 73:27
Wɔn a wɔmmɛn wo no bɛyera.Wosɛe wɔn a wonni wo nokware nyinaa.
/// Nnwom 73:28
Nanso me de, minim sɛ eye sɛ wobɛbɛn Onyankopɔn.Mede Otumfo Awurade ayɛ me guankɔbea;mɛka wo nneyɛe nyinaa akyerɛ.
