/// 4 Mose 34:1
Kanaan AhyeAwurade ka kyerɛɛ Mose se, 
/// 4 Mose 34:2
“Ka kyerɛ Israelfo no se: ‘Sɛ mubedu Kanaan asase no so a, asase a mede rema mo sɛ mo ankasa asase no a, sɛɛ na mo ahye bɛyɛ:
/// 4 Mose 34:3
“ ‘Asase no anafo fam no bɛyɛ Sin sare so a ɛda Edom hye ano no fa bi. Anafo hye no ano befi apuei fam, Nkyene Po no anafo. 
/// 4 Mose 34:4
Ɛbɛtoa so akɔtra Akrabbim wɔ anafo hɔ a ɛrekɔ Sin no. Nʼanafo pa ara no bɛyɛ Kades-Barnea, na efi hɔ akosi Hasarada de akowie Asmon. 
/// 4 Mose 34:5
Efi Asmon a, ɔhye no bɛkɔ ara akosi Misraim asuwa no mu na ano akɔpem Ntam Po no ano.
/// 4 Mose 34:6
Mo hye a ɛwɔ atɔe no bɛyɛ Ntam Po no ano.
/// 4 Mose 34:7
Mo hye a ɛda atifi no befi ase wɔ Ntam Po no ano na atoa so akosi bepɔw Hor, 
/// 4 Mose 34:8
de akɔ Lebo Hamat na akɔ Sedad 
/// 4 Mose 34:9
na atoa so akɔ Sifron na akowie wɔ Hasar-Enan.
/// 4 Mose 34:10
Apuei hye no befi Hasar-Enan akɔ Sefam. 
/// 4 Mose 34:11
Ɔhye no besian afi Sefam akosi Ribla wɔ Ain apuei fam. Efi hɔ a, ebesiansian afa mmepɔw no ase wɔ Galilea Po no apuei fam. 
/// 4 Mose 34:12
Ɔhye no besian afa Asubɔnten Yordan ho na akɔpem Nkyene Po no.“ ‘Sɛnea mo nsase ne mo ahye te ni.’ ”
/// 4 Mose 34:13
Afei Mose hyɛɛ Israelfo no se, “Momfa ntontobɔ so nkyekyɛ asase yi sɛ mo agyapade. Awurade ahyɛ sɛ wɔmfa mma mmusua akron ne fa no, 
/// 4 Mose 34:14
efisɛ Ruben ne Gad mmusuakuw no ne Manase abusua no fa no de, wɔanya wɔn agyapade dedaw. 
/// 4 Mose 34:15
Saa mmusua abien ne fa yi anya wɔn agyapade wɔ Yeriko akyi, Yordan apuei fam a ɛhwɛ apuei no.”
/// 4 Mose 34:16
Ntuanofo A Wɔbɛkyɛ Asase NoAwurade ka kyerɛɛ Mose se, 
/// 4 Mose 34:17
“Nnipa a wɔn din didi so yi na mayi wɔn sɛ wɔnkyekyɛ asase no mu mma mo sɛ mo agyapade: Ɔsɔfo Eleasar ne, Nun babarima Yosua. 
/// 4 Mose 34:18
Yi abusua biara mu ɔpanyin baako na ɔmmoa nkyekyɛ asase no.
/// 4 Mose 34:19
“Wɔn din na edidi so yi:“Yefune babarima Kaleb, Yuda abusuakuw ntuanoni;
/// 4 Mose 34:20
Amihud babarima Semuel, Simeon abusuakuw ntuanoni;
/// 4 Mose 34:21
Kislon babarima Elidad, Benyamin abusuakuw ntuanoni;
/// 4 Mose 34:22
Yogli babarima Buki, Dan abusuakuw ntuanoni;
/// 4 Mose 34:23
Efod babarima Haniel, Yosef babarima Manase abusuakuw ntuanoni;
/// 4 Mose 34:24
Siftan babarima Kemuel, Yosef babarima Efraim abusuakuw ntuanoni;
/// 4 Mose 34:25
Parknak babarima Elisafan, Sebulon abusuakuw ntuanoni;
/// 4 Mose 34:26
Asan babarima Paltiel, Isakar abusuakuw ntuanoni;
/// 4 Mose 34:27
Selomi babarima Ahihud, Aser abusuakuw ntuanoni;
/// 4 Mose 34:28
Amihud babarima Pedahel, Naftali abusuakuw ntuanoni.”
/// 4 Mose 34:29
Saa nnipa yi na Awurade yii wɔn sɛ wɔnhwɛ nkyekyɛ agyapade no mu mma Israelfo no wɔ Kanaan asase so no.
