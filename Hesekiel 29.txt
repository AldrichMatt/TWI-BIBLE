/// Hesekiel 29:1
Nkɔmhyɛ A Etia MisraimMfe du so ɔsram a ɛto so du no da a ɛto so dumien no, Awurade asɛm baa me nkyɛn se: 
/// Hesekiel 29:2
“Onipa ba, fa wʼani kyerɛ Misraimhene Farao so na hyɛ nkɔm tia no ne Misraim nyinaa. 
/// Hesekiel 29:3
Kasa kyerɛ no na ka se: ‘Sɛɛ na Otumfo Awurade se.“ ‘Me ne wo anya, Misraimhene Faraoasuboa kɛse a woda wo nsuwansuwa mu.’ ”Woka se, “Nil yɛ mede;meyɛ maa me ho.”
/// Hesekiel 29:4
Na mede nnarewa besuso wʼabogye muna mama mpataa a wɔwɔ wo nsuwansuwa mu noatetare wʼabon ho.Mɛtwe wo afi wo nsuwansuwa no mu,a mpataa no nyinaa tetare wo ho.
/// Hesekiel 29:5
Megyaw wo hɔ wɔ sare no so,wo ne mpataa a wɔwɔ wo nsuwansuwa mu no nyinaa.Mobɛhwe ase wɔ asase petee mua wɔremma mo so bio.Mede wo bɛma asase so mmoane wim nnomaa sɛ wɔn aduan.
/// Hesekiel 29:6
Afei wɔn a wɔte Misraim nyinaa behu sɛ mene Awurade no.“ ‘Woayɛ sɛ demmire pema ama Israelfi. 
/// Hesekiel 29:7
Wɔde wɔn nsa soo wo mu no, wo mu bukaw ma wuhuruwii, wotwerii wo no, wo mu bu ma wobɔɔ pemmɔ.
/// Hesekiel 29:8
“ ‘Ɛno nti sɛɛ na Otumfo Awurade se: Mede afoa bɛba abɛko atia wo na makunkum wo mmarima ne wɔn mmoa. 
/// Hesekiel 29:9
Misraim bɛda mpan na asɛe. Ɛno na wobehu sɛ mene Awurade.“ ‘Efisɛ wokae se, “Nil yɛ me de; me na meyɛe,” enti 
/// Hesekiel 29:10
me ne wo ne wo nsuwansuwa na anya, na mɛma Misraim asase asɛe na ada mpan, efi Migdol kosi Aswan twa mu de kɔka Kus hye so. 
/// Hesekiel 29:11
Onipa anaa aboa biara nan rensi so, obiara rentena so mfe aduanan. 
/// Hesekiel 29:12
Mɛma Misraim asase no ada mpan wɔ nsase a asɛe mu na ne nkuropɔn bɛda mpan mfe aduanan wɔ wɔn nkuropɔn a asɛe no mu. Na mɛbɔ Misraimfo apete wɔ amanaman mu, na mahwete wɔn wɔ nsase so.
/// Hesekiel 29:13
“ ‘Nanso sɛɛ ne nea Otumfo Awurade se: Mfe aduanan akyi no, mɛboaboa Misraimfo ano afi aman a mebɔɔ wɔn petee so no so. 
/// Hesekiel 29:14
Mede wɔn befi nnommumfa mu aba na mede wɔn akɔ Misraim Atifi, wɔn nenanom asase. Ɛhɔ na wɔbɛyɛ ahenni mu kumaa bi. 
/// Hesekiel 29:15
Ɛbɛyɛ ahenni a ɛnyɛ den na ɛrentumi mma ne ho so wɔ aman a aka no mu. Mɛyɛ no ahenni a ɛrentumi nni aman afoforo so. 
/// Hesekiel 29:16
Misraim renyɛ ɔman a Israelfo de wɔn ho bɛto no so bio, mmom ɛbɛkae wɔn bɔne a wɔyɛɛ sɛ wɔde wɔn ho kɔdan no de pɛɛ mmoa. Afei, wobehu sɛ mene Otumfo Awurade no.’ ”
/// Hesekiel 29:17
Mfe aduonu ason so, ɔsram a edi kan no da a edi kan no, Awurade asɛm baa me nkyɛn se: 
/// Hesekiel 29:18
“Onipa ba, Babiloniahene Nebukadnessar ne nʼasraafo tuu Tiro so sa abran so, eti biara so pepae, na ɔbati nso so popɔree. Nanso ɔne nʼasraafo no annya hwee amfi adwumaden a wɔyɛ de tiaa Tiro no mu. 
/// Hesekiel 29:19
Ɛno nti, sɛɛ na Otumfo Awurade se: Mede Misraim rebɛhyɛ Babiloniahene Nebukadnessar nsa na ɔbɛsoa nʼahode akɔ. Ɔbɛfom asase no de ayɛ akatua ama nʼasraafo. 
/// Hesekiel 29:20
Mede Misraim ama no sɛ nʼadwumayɛ so akatua, efisɛ ɔne nʼakofo yɛ maa me, Otumfo Awurade asɛm ni.
/// Hesekiel 29:21
“Saa da no mɛma abɛn bi afifi ama Israelfi, na mebue wʼano wɔ wɔn mu. Afei wobehu sɛ mene Awurade no.”
