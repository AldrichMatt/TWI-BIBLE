/// Nnwom 77:1
Dwom Asaf dwom.Misu mefrɛɛ Onyankopɔn srɛɛ mmoa;misu mefrɛɛ no sɛ ontie me.
/// Nnwom 77:2
Bere a mewɔ ahohiahia mu no, mehwehwɛɛ Awurade;metrɛw me nsa a ɛmpa abaw mu anadwona me kra ampene sɛ wɔbɛkyekye ne werɛ.
/// Nnwom 77:3
Onyankopɔn mekaee wo, na misii apini;medwenee, na me honhom tɔɔ beraw.
/// Nnwom 77:4
Woamma mʼani ankum;amanehunu dodow nti, mantumi ankasa.
/// Nnwom 77:5
Medwenee nna a atwam no ho,teteete mfe no ho;
/// Nnwom 77:6
mekaee me nnwom a na meto no anadwo.Me koma dwenee ho na me honhom bisae se:
/// Nnwom 77:7
“Enti, Awurade bɛpo yɛn daa?Ɔrenhu yɛn mmɔbɔ bio ana?
/// Nnwom 77:8
Nʼadɔe a ɛnsa da atu ayera koraa ana?Na ne bɔhyɛ no, amma mu koraa ana?
/// Nnwom 77:9
Onyankopɔn werɛ afi sɛ ɔbɛyɛ mmɔborɔhunufo ana?Ɔde abufuw atwe nʼayamhyehye no asan ana?”
/// Nnwom 77:10
Afei misusuwii se, “Eyi de, mɛsrɛ:mfe a Ɔsorosoroni no teɛɛ ne nsa nifa mu no.”
/// Nnwom 77:11
Mɛkae nneɛma a Awurade ayɛ;yiw, mɛkae wo tete anwonwade no.
/// Nnwom 77:12
Mɛdwene wo nnwuma nyinaa hona masusuw wo nneyɛe akɛse nyinaa ho.
/// Nnwom 77:13
Onyankopɔn, wʼakwan yɛ kronkron.Onyame bɛn na ɔso sɛ yɛn Nyankopɔn?
/// Nnwom 77:14
Wone Onyankopɔn a woyɛ anwonwade;wokyerɛ wo tumi wɔ aman mu.
/// Nnwom 77:15
Wode wo tumi nsa no gyee wo nkurɔfo,Yakob ne Yosef asefo no.
/// Nnwom 77:16
Onyankopɔn, nsu no huu wo,nsu no huu wo na wɔpopoe;bun no mpo ho wosowee.
/// Nnwom 77:17
Omununkum tɔɔ nsu,aprannaa gyigyee wɔ ɔsoro;na wo bɛmma paa gya dii akɔneaba.
/// Nnwom 77:18
Wʼaprannaa bobɔɔ mu wɔ mfɛtɛ no mu,wʼanyinam hyerɛn wiase;asase popoe, na ɛwosowee.
/// Nnwom 77:19
Wode wo kwan faa po mu,wode faa nsu kɛse mu,nanso wɔanhu wʼanammɔn.
/// Nnwom 77:20
Wonam Mose ne Aaron abasa so,dii wo nkurɔfo anim sɛ nguankuw.
