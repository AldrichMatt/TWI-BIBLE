/// Nnwom 38:1
Dwom Dawid dwom. Adesrɛ.Awurade, nka mʼanim wɔ wʼabufuw muna ntwe mʼaso wɔ wʼabufuwhyew mu.
/// Nnwom 38:2
Wo bɛmma hwirew me mu,na wo nsa adwerɛw me.
/// Nnwom 38:3
Wʼabufuwhyew no nti ahoɔden biara nni me mu;me bɔne nti, me nnompe ahodwow.
/// Nnwom 38:4
Mʼafɔdi amene mete sɛ adesoa a mu yɛ duru dodo.
/// Nnwom 38:5
Mʼakuru bɔn na aporɔwesiane me bɔne mu agyimisɛm nti.
/// Nnwom 38:6
Makotow na wɔabrɛ me ase;da mu nyinaa menantenantew twa agyaadwo.
/// Nnwom 38:7
Mʼakyi dompe mu yaw boro so:ahoɔden biara nni me nipadua mu.
/// Nnwom 38:8
Mabrɛ na mapɛtɛw koraa.Me koma mu yaw ma misi apini.
/// Nnwom 38:9
Awurade, nea merehwɛ anim nyinaa da wʼanim;mʼapinisi nhintaw wo.
/// Nnwom 38:10
Me koma bɔ kitirikitiri, na mʼahoɔden asampo mʼaniwa aduru sum.
/// Nnwom 38:11
Mʼapirakuru nti me nnamfonom ne me yɔnkonom mmɛn me;mʼafipamfo twe wɔn ho fi me ho.
/// Nnwom 38:12
Wɔn a wɔpɛ sɛ wokum me no sum me mfiri,wɔn a wɔpɛ sɛ wɔhaw me no di me sɛe ho nkɔmmɔda mu nyinaa wodwen nnaadaasɛm ho.
/// Nnwom 38:13
Mete sɛ ɔsotifo a ɔnte asɛm,mete sɛ mum a ontumi nkasa.
/// Nnwom 38:14
Mayɛ sɛ obi a ɔnte asɛm,nea nʼano ntumi mma mmuae.
/// Nnwom 38:15
Awurade, meretwɛn wo;Awurade me Nyankopɔn, wubegye me so.
/// Nnwom 38:16
Mekae se, “Mma wɔn ani nnye;anaa wɔmma wɔn ho so bere a mʼanan awatiri no.”
/// Nnwom 38:17
Mereyɛ mahwe ase,na me yaw da so wɔ me mu.
/// Nnwom 38:18
Meka me mfomso kyerɛ;me bɔne hyɛ me so.
/// Nnwom 38:19
Bebree na wɔyɛ mʼatamfo;wɔn a wɔtan me kwa no dɔɔso.
/// Nnwom 38:20
Wɔn a wɔde bɔne tua me papa so ka no,bɔ me ahohora bere a mereyɛ papa.
/// Nnwom 38:21
Awurade nnyaw me.Me Nyankopɔn, nkɔ akyiri!
/// Nnwom 38:22
Bra ntɛm bɛboa me,Awurade, mʼAgyenkwa.
