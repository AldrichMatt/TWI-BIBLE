/// Hiob 41:1
“So wubetumi de darewa atwe ɔdɛnkyɛmmirampɔnanaa wubetumi de hama akyekyere ne tɛkrɛma?
/// Hiob 41:2
So wubetumi de hama afa ne hwenem,anaasɛ wubetumi de darewa aso nʼabogye mu?
/// Hiob 41:3
Ɔbɛkɔ so asrɛ wo sɛ hu no mmɔbɔ ana?Ɔne wo bɛkasa brɛoo ana?
/// Hiob 41:4
Ɔbɛpene ne wo ayɛ apamama wode no ayɛ wʼakoa afebɔɔ ana?
/// Hiob 41:5
Wubetumi de no ayɛ abɛbɛ te sɛ anomaaanaa wubetumi asa no hama de no ama wo mmabea?
/// Hiob 41:6
So aguadifo bɛpɛ sɛ wode no bedi nsesagua?Wɔbɛkyekyɛ ne mu ama aguadifo ana?
/// Hiob 41:7
Wubetumi de mpeaw awowɔ ne were muanaasɛ wode mpataa mpɛmɛ bɛwowɔ ne ti ho?
/// Hiob 41:8
Wode wo nsa ka no a,wobɛkae sɛnea ɔbɛwosow ne ho, nti worenyɛ saa bio!
/// Hiob 41:9
Ɔkwan biara nni hɔ a wobɛfa so akyere no;ani a ɛbɔ ne so kɛkɛ no ma nnipa dwudwo.
/// Hiob 41:10
Obiara ntumi nsi ne bo nhwanyan no.Afei hena na obetumi ne me adi asi?
/// Hiob 41:11
Hena na mede no ka a ɛsɛ sɛ mitua?Biribiara a ɛhyɛ ɔsoro ase no yɛ me de.
/// Hiob 41:12
“Me werɛ remfi sɛ mɛka nʼakwaa,nʼahoɔden ne ne bɔbea fɛfɛ no ho asɛm.
/// Hiob 41:13
Hena na obetumi aworɔw ne ho ahama,na hena na ɔde nnareka bɛkɔ ne ho?
/// Hiob 41:14
Hena na obetumi abue nʼabogye,a ɛse a ɛyɛ hu ayɛ no ma no?
/// Hiob 41:15
Nʼakyi wɔ bona a ɛsesa so,ɛtetare so a ɔkwan nna mu koraa;
/// Hiob 41:16
sɛnea ɛtetare so fa no nti,mframa biara mfa ntam.
/// Hiob 41:17
Ɛtoatoa mu denneennen aemu ntumi ntetew.
/// Hiob 41:18
Sɛ ɔnwansi a, ɛpepa gya;nʼaniwa aba te sɛ adekyeenim hann.
/// Hiob 41:19
Agyatɛn turuw fi nʼanomna nsramma turuturuw fi mu.
/// Hiob 41:20
Wusiw sen fi ne hwene mute sɛ ɔsɛn a esi gya so.
/// Hiob 41:21
Ne home ma gyabiriw ano sɔ,na ogyaframa tu fi nʼanom.
/// Hiob 41:22
Ne kɔn mu wɔ ahoɔden ankasa;wɔn a wohu no no aba mu bu.
/// Hiob 41:23
Ne were a abubu agu so no yɛ peperee;ayɛ pemee a ɛnka ne ho.
/// Hiob 41:24
Ne koko so yɛ den sɛ ɔbotanɛyɛ den sɛ awiyammo.
/// Hiob 41:25
Sɛ ɔsɔre a, ahoɔdenfo bɔ huboa;sɛ ɔwosow ne ho a woguan.
/// Hiob 41:26
Afoa wɔ no a, ɛnka no,peaw, pɛmɛ ne agyan nso saa ara.
/// Hiob 41:27
Ɔfa dade sɛ wura bina kɔbere mfrafrae te sɛ dua a awu bi ma no.
/// Hiob 41:28
Agyan mma no nguan;ahwimmo mu aboa yɛ ntɛtɛ ma no.
/// Hiob 41:29
Kontibaa te sɛ sare wɔ nʼani so;na ɔserew pɛmɛ nnyigyei.
/// Hiob 41:30
Abon a ano yɛ nnam tuatua ne yafunu so.Ɔtwe ne ho ase wɔ fam fa dontori mu a, eyiyi akam.
/// Hiob 41:31
Ɔma bun mu huru sɛ nsu a ɛwɔ ɛsɛn muna onunu po mu sɛ srade a ɛwɔ kuku mu.
/// Hiob 41:32
Nea ɔbɛfa no, ɛhɔ nsu no pa yerɛw yerɛw;na obi besusuw sɛ po bun adan ayɛ dwen.
/// Hiob 41:33
Asase so biribiara ne no nsɛ.Ɔyɛ abɔde a onsuro hwee.
/// Hiob 41:34
Ommu wɔn a wɔyɛ ahantan no mu biara;ɔyɛ wɔn a wɔyɛ ahomaso no nyinaa so hene.”
