/// Nnwom 118:1
Dwom Monna Awurade ase efisɛ oye,na nʼadɔe wɔ hɔ daa.
/// Nnwom 118:2
Momma Israel nka se,“Nʼadɔe wɔ hɔ daa.”
/// Nnwom 118:3
Momma Aaronfi nka se,“Nʼadɔe wɔ hɔ daa.”
/// Nnwom 118:4
Momma wɔn a wosuro Awurade nka se,“Nʼadɔe wɔ hɔ daa.”
/// Nnwom 118:5
Mʼahohia mu, misu frɛɛ Awurade;ogyee me so, na ɔma me dee me ho.
/// Nnwom 118:6
Awurade ne me boafo; enti merensuro.Dɛn na onipa betumi ayɛ me?
/// Nnwom 118:7
Awurade ne me wɔ hɔ; ɔyɛ me boafo.Mede nkonimdi bɛhwɛ mʼatamfo.
/// Nnwom 118:8
Eye sɛ yebehintaw wɔ Awurade mu,sen sɛ yɛde yɛn ho bɛto onipa so.
/// Nnwom 118:9
Eye sɛ yebehintaw Awurade mu,sen sɛ yɛde yɛn ho bɛto mmapɔmma so.
/// Nnwom 118:10
Amanaman no nyinaa twaa me ho hyiae,nanso Awurade din mu mitwitwaa wɔn gui.
/// Nnwom 118:11
Wotwaa me ho hyiaa wɔ baabiara,nanso Awurade din mu, mitwitwaa wɔn gui.
/// Nnwom 118:12
Wɔkyere guu me so sɛ nnowa,nanso wɔhyew ntɛm so sɛ nsɔe a ogya atɔ mu;Awurade din mu mitwitwaa wɔn gui.
/// Nnwom 118:13
Wosum me kɔɔ mʼakyi a anka mereyɛ ahwe ase,nanso Awurade boaa me.
/// Nnwom 118:14
Awurade yɛ mʼahoɔden ne me bammɔ;wayɛ me nkwagye.
/// Nnwom 118:15
Osebɔ ne nkonimdigyigye wɔ atreneefo ntamadan mu se,“Awurade nsa nifa ayɛ nneɛma akɛse!
/// Nnwom 118:16
Wɔama Awurade nsa nifa so;Awurade nsa nifa ayɛ nneɛma akɛse!”
/// Nnwom 118:17
Merenwu, mmom mɛtena asena mapae mu aka nea Awurade ayɛ.
/// Nnwom 118:18
Awurade atwe mʼaso dennen,nanso onyaa me mmaa owu ɛ.
/// Nnwom 118:19
Bue trenee apon ma me;na mɛhyɛn mu na mede aseda ama Awurade.
/// Nnwom 118:20
Awurade ponkɛse ni;ɛhɔ na atreneefo bɛfa ahyɛn mu.
/// Nnwom 118:21
Mɛda wo ase, efisɛ wugyee me so;na woayɛ me nkwagye.
/// Nnwom 118:22
Ɔbo a adansifo no poe no,abɛyɛ tweatibo.
/// Nnwom 118:23
Awurade na wayɛ eyi,na ɛyɛ nwonwa wɔ yɛn ani so.
/// Nnwom 118:24
Nnɛ yɛ da a Awurade ayɛ.Momma yɛn ani nnye na yenni ahurusi.
/// Nnwom 118:25
Awurade, gye yɛn nkwa;Awurade, ma yɛn nkonimdi.
/// Nnwom 118:26
Nhyira ne nea ɔnam Awurade din mu reba.Yehyira wo fi Awurade fi.
/// Nnwom 118:27
Awurade yɛ Onyankopɔn,na wama ne hann ahyerɛn yɛn so.Momfa nnua mman nkura na yɛnto afɔrebɔ santennkɔ afɔremuka no mmɛn ho.
/// Nnwom 118:28
Woyɛ me Nyankopɔn na meyi wo ayɛ;wone me Nyankopɔn na mɛma wo so.
/// Nnwom 118:29
Monna Awurade ase, efisɛ oye;na nʼadɔe wɔ hɔ daa.
