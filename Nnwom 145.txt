/// Nnwom 145:1
Dwom Ayeyi dwom. Dawid de.Mɛma wo so, me Nyankopɔn, Ɔhenkɛse;mɛkamfo wo din daa daa.
/// Nnwom 145:2
Da biara, mɛkamfo wo;na mama wo din so daa daa.
/// Nnwom 145:3
Awurade so, na ɔsɛ nkamfo kɛse;obiara ntumi nsusuw ne kɛseyɛ.
/// Nnwom 145:4
Awo ntoatoaso baako bɛkamfo wo nnwuma akyerɛ afoforo;wɔbɛka wo nnwuma akɛse ho asɛm.
/// Nnwom 145:5
Wɔbɛka wʼanuonyam ne wo tumi a ɛheran no ho asɛm,na mɛdwene wʼanwonwadwuma ho.
/// Nnwom 145:6
Wɔbɛka wo nnwuma a ɛyɛ hu no mu tumi ho asɛm;na mapae mu aka wo nneyɛe akɛse no akyerɛ.
/// Nnwom 145:7
Wɔbɛhyɛ wo papayɛ mmoroso no ho fa,na wɔde anigye ato wo trenee ho dwom.
/// Nnwom 145:8
Awurade yɛ ɔdomfo ne mmɔborɔhunufo;ne bo kyɛ fuw na nʼadɔe dɔɔso.
/// Nnwom 145:9
Awurade ye ma obiara;na ɔwɔ ahummɔbɔ ma nʼabɔde nyinaa.
/// Nnwom 145:10
Awurade, wʼabɔde nyinaa bɛkamfo wo;na wʼahotefo bɛma wo so.
/// Nnwom 145:11
Wɔbɛka wʼahenni no anuonyam ho asɛmna wɔaka wo mmaninyɛ ho asɛm,
/// Nnwom 145:12
sɛ ɛbɛyɛ a nnipa behu wo nnwuma akɛsene wʼahenni anuonyam a ɛheran no.
/// Nnwom 145:13
Wʼahenni yɛ daa ahenni,na wo tumidi wɔ hɔ ma awo ntoantoaso nyinaa.Awurade di ne bɔhyɛ nyinaa so,na ɔwɔ ɔdɔ ma biribiara a wayɛ.
/// Nnwom 145:14
Awurade wowaw wɔn a wɔhwe asena ɔpagyaw wɔn a wɔn nnesoa ama wɔakom.
/// Nnwom 145:15
Aniwa nyinaa hwɛ wo kwan,na woma wɔn, wɔn aduan wɔ ne bere mu.
/// Nnwom 145:16
Wubue wo nsam,na woma biribiara a ɛwɔ nkwa no nʼapɛde.
/// Nnwom 145:17
Awurade teɛ wɔ nʼakwan nyinaa mu;na ɔyɛ adɔe ma nea wayɛ nyinaa.
/// Nnwom 145:18
Awurade bɛn wɔn a wɔfrɛ no nyinaa,wɔn a wɔfrɛ no nokware mu nyinaa.
/// Nnwom 145:19
Ɔyɛ wɔn a wosuro no no apɛde ma wɔn;otie wɔn sufrɛ na ogye wɔn.
/// Nnwom 145:20
Awurade hwɛ wɔn a wɔdɔ no no nyinaa so,nanso amumɔyɛfo de, ɔbɛsɛe wɔn nyinaa.
/// Nnwom 145:21
Mʼano bɛkamfo Awurade.Ma abɔde nyinaa nkamfo ne din kronkron nodaa daa.
