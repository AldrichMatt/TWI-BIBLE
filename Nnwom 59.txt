/// Nnwom 59:1
Dwom Wɔto no sɛnea wɔto “Nsɛe No” sanku nne so. Dawid “miktam” dwom. Ɔtoo no bere a Saulo soma kɔwɛn Dawid fi sɛ wonkokum no no.Ao, Onyankopɔn, gye me fi mʼatamfo nsam;bɔ me ho ban fi wɔn a wɔtaa me no ho.
/// Nnwom 59:2
Gye me fi amumɔyɛfo nsam.Gye me nkwa fi mogyapɛfo nsam.
/// Nnwom 59:3
Hwɛ sɛnea wɔatɛw rehwehwɛ me akum me!Nnipa a wɔn ho yɛ hu bɔ pɔw bɔne tia mea emfi me mfomso anaa bɔne bi, Awurade.
/// Nnwom 59:4
Menyɛɛ mfomso bi, nanso wɔayɛ krado sɛ wɔbɛtow ahyɛ me so.Sɔre begye me; hwɛ mʼamanehunu!
/// Nnwom 59:5
Wo, Awurade Nyankopɔn, Israel Nyankopɔn,ma wo ho so na twe amanaman no nyinaa aso;nhu amumɔyɛfo nkontompofo no mmɔbɔ.
/// Nnwom 59:6
Wɔsan ba anwummere,wɔbobɔ mu sɛ akraman,na wokyinkyin kuropɔn no mu.
/// Nnwom 59:7
Hwɛ nea wɔfe fi wɔn anom,wɔn anofafa mu nsɛm ano yɛ nnam sɛ mfoa,na wosusuw se: “Hena na ɔbɛte yɛn nka?”
/// Nnwom 59:8
Nanso wo Awurade, woserew wɔn;wudi saa aman no nyinaa ho fɛw.
/// Nnwom 59:9
Wone mʼAhoɔden, mehwɛ wo kwan;wo, Onyankopɔn, ne mʼabandennen,
/// Nnwom 59:10
me Nyankopɔn a metumi atweri no.Onyankopɔn bedi mʼanimna ɔbɛma mahwɛ wɔn a wɔbɔ me ahohora no haw.
/// Nnwom 59:11
Nanso nkum wɔn, Awurade, yɛn nkatabo,na me nkurɔfo werɛ amfi wɔn.Wo tumi mu no tutu wɔn ase,na brɛ wɔn ase.
/// Nnwom 59:12
Bɔne a efi wɔn anom,ne wɔn ano nsɛm ntima wɔn ahomaso nkyekyere wɔn.Abususɛm a wɔka ne atoro a wotwa nti,
/// Nnwom 59:13
sɛe wɔn wɔ abufuwhyew mu,kosi sɛ wɔn ase bɛtɔre.Afei ɛbɛma asase so mmaa nyinaa ahusɛ Onyankopɔn di Yakob so.
/// Nnwom 59:14
Wɔsan ba anwummere,wɔbobɔ mu sɛ akraman,na wokyinkyin kuropɔn no mu.
/// Nnwom 59:15
Wokyinkyin pɛ aduanna sɛ wɔammee a, wosu bobɔ mu.
/// Nnwom 59:16
Nanso mɛto wʼahoɔden ho dwom,mɛto wʼadɔe ho dwom anɔpa;efisɛ woyɛ mʼabandennen,me guankɔbea wɔ ahohia mmere mu.
/// Nnwom 59:17
Ao mʼAhoɔden, mɛto ayeyi dwom ama wo;wo, Onyankopɔn, ne mʼabandennen, me Nyankopɔn a ɔyɛ ɔdɔ.
