/// Hiob 29:1
Hiob toaa so se,
/// Hiob 29:2
“Mʼani agyina asram a atwa mu no,nna a Onyankopɔn hwɛɛ me so no,
/// Hiob 29:3
bere a ne kanea hyerɛn mʼatifina mede ne kanea nantewee sum mu no!
/// Hiob 29:4
Ao, nna a misii so no,bere a Onyankopɔn adamfofa a emu yɛ den hyiraa me fi,
/// Hiob 29:5
bere a na Otumfo no da so ka me hona me mma atwa me ho ahyia no,
/// Hiob 29:6
bere a na nufusu mu srade afɔw mʼakwanna abotan hwiee ngo sɛ nsu maa me no.
/// Hiob 29:7
“Bere a na mekɔ kuropɔn pon anomekɔtena mʼagua so wɔ ɔmanfo aguabɔbea,
/// Hiob 29:8
mmerante hu me a, wogyina nkyɛnna mpanyimfo sɔre gyina hɔ;
/// Hiob 29:9
atitiriw gyae kasana wɔde wɔn nsa kata wɔn ano;
/// Hiob 29:10
mmapɔmma tɛm dinn,na wɔn tɛkrɛma ka wɔn dudom.
/// Hiob 29:11
Wɔn a wɔte me nka nyinaa ka me ho asɛmpa,na wɔn a wohu me nyinaa kamfo me,
/// Hiob 29:12
efisɛ meboaa ahiafo a wosu pɛɛ mmoa,ne ayisaa a wonni aboafo.
/// Hiob 29:13
Onipa a na ɔrewu no hyiraa me;na memaa akunafo ani gyee wɔn koma mu.
/// Hiob 29:14
Mede trenee furaa sɛ mʼadurade;atɛntrenee yɛɛ me nkataso ne mʼabotiri.
/// Hiob 29:15
Meyɛɛ aniwa maa anifuraefo,ne anan maa mmubuafo.
/// Hiob 29:16
Meyɛɛ ahiafo agya;na mekaa ahɔho asɛm maa wɔn.
/// Hiob 29:17
Mibubuu amumɔyɛfo sena mihwim wɔn a wodi wɔn nya no fii wɔn anom.
/// Hiob 29:18
“Medwenee sɛ, ‘Mewu wɔ mʼankasa me fi mu,na me nna dɔɔso sɛ nwea.
/// Hiob 29:19
Me ntin beduu nsu ano,na obosu agugu me mman so anadwo mu nyinaa.
/// Hiob 29:20
Mʼanuonyam rempa da,na agyan ayɛ foforo wɔ me nsam daa.’
/// Hiob 29:21
“Nnipa hwehwɛɛ sɛ wotie me,wɔyɛɛ dinn, twɛn mʼafotu.
/// Hiob 29:22
Sɛ mekasa wie a wɔnnkasa bio,efisɛ me nsɛm tɔɔ wɔn asom yiye.
/// Hiob 29:23
Wɔtwɛn me sɛnea wɔtwɛn osu a ɛpete,na wɔmenee me nsɛm sɛ osutɔ bere nsu.
/// Hiob 29:24
Sɛ meserew mekyerɛ wɔn a, wɔntaa nnye nni;mʼanimtew som bo ma wɔn.
/// Hiob 29:25
Mebɔɔ kwan maa wɔn na metenaa ase sɛ wɔn hene;metenaa ase sɛ ɔhene a ɔwɔ nʼasraafo mu;meyɛɛ sɛ obi a ɔkyekye agyaadwotwafo werɛ.
