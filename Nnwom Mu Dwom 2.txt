/// Nnwom Mu Dwom 2:1
Ababaa:Meyɛ Saron nhwirenne abon mu sukooko.
/// Nnwom Mu Dwom 2:2
Aberante:Sɛnea sukooko a ɛwɔ nsɔe mu te no,saa ara na me dɔfo te wɔ mmabaa mu.
/// Nnwom Mu Dwom 2:3
Ababaa:Sɛnea aprɛ te wɔ kwae mu nnua mu no,saa ara na me dɔfo te wɔ mmerante mu.Sɛ metena ne nwini mu a minya ahomekana nʼaba nso yɛ mʼanom dɛ.
/// Nnwom Mu Dwom 2:4
Ɔde me akɔ aponto ase,na mʼagyiraehyɛde yɛ ɔdɔ.
/// Nnwom Mu Dwom 2:5
Momma me bobe aba na minya ahoɔden,momma me aprɛ na ennwudwo me,efisɛ ɔdɔ ama matɔ beraw.
/// Nnwom Mu Dwom 2:6
Ne nsa benkum da mʼatiko,na ne nsa nifa aka me afam ne bo.
/// Nnwom Mu Dwom 2:7
Yerusalem mmabea, mede atwewane wuram ɔforote hyɛ mo sɛ:Monnkanyan na munnyan ɔdɔkosi bere a ɛsɛ mu.
/// Nnwom Mu Dwom 2:8
Tie! me dɔfo!Hwɛ! ɔno na ɔreba no,ɔrehuruhuruw wɔ mmepɔw no sona ɔbɔ pentenkwa wɔ nkoko no so.
/// Nnwom Mu Dwom 2:9
Me dɔfo te sɛ ɔtwe anaa ɔforote.Hwɛ! ogyina yɛn fasu akyi,ɔhwɛ mfɛnsere no mu,wagyen nʼani rehwɛ mfɛnsere no mu.
/// Nnwom Mu Dwom 2:10
Me dɔfo kasa kyerɛɛ me se,“Sɔre, me dɔfo ne mʼahoɔfɛna bra me nkyɛn.
/// Nnwom Mu Dwom 2:11
Hwɛ! awɔwbere atwa mu;na asusow atwa mu kɔ.
/// Nnwom Mu Dwom 2:12
Nhwiren afifi asase ani:nnwonto bere aso.Wɔte mmorɔnoma suwɔ yɛn asase so.
/// Nnwom Mu Dwom 2:13
Borɔdɔma agu nhwiren;na bobe hua agye baabiara.Sɔre bra, me dɔfo;mʼahoɔfɛ, bra me nkyɛn.”
/// Nnwom Mu Dwom 2:14
Aberante:Mʼaborɔnoma a wohyɛ abotan ntokuru mu,ahintaw wɔ mmepɔw so,ma minhu wʼanim;ma mente wo nne;wo nne yɛ dɛ,na wʼanim yɛ fɛ.
/// Nnwom Mu Dwom 2:15
Monkyekyere sakraman no mma yɛn,sakraman nketewa noa wɔsɛe bobe nturo,yɛn bobe nturo a ayɛ frɔmfrɔm no.
/// Nnwom Mu Dwom 2:16
Ababaa:Me dɔfo yɛ me dea, na mewɔ no;ɔhwehwɛ sukooko no mu.
/// Nnwom Mu Dwom 2:17
Enkosi sɛ ade bɛkyɛna sunsuma bɛsen akɔ no,dan wo ho, me dɔfo,na yɛ sɛ ɔtwewaanaa ɔforote aɔwɔ nkoko mmonkyi mmonka no so.
