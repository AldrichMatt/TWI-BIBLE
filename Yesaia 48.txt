/// Yesaia 48:1
Israel Ɔsoɔdenfo“Muntie eyi, Yakobfifomo a wɔde Israel din frɛ mo,na moyɛ Yuda asefo,mo a mobɔ Awurade din ka ntam,na mofrɛ Israel Nyankopɔn,nanso ɛnyɛ nokware anaa trenee mu,
/// Yesaia 48:2
mo a mofrɛ mo ho kurow kronkron no mmana mode mo ho to Israel Nyankopɔn so,Asafo Awurade ne ne din.
/// Yesaia 48:3
Mehyɛɛ nneɛma a atwa mu no ho nkɔm dedaada,mebɔɔ nkae, na medaa no adi;afei mpofirim mekekaa me ho na ɛbaa mu.
/// Yesaia 48:4
Na minim sɛnea moyɛ asoɔden famo kɔn ho ntin yɛ dadena mo moma yɛ kɔbere mfrafrae.
/// Yesaia 48:5
Enti, mekaa saa nsɛm yi kyerɛɛ mo dedaadaansa na ɛrebesisi no, mebɔɔ mo nkaesɛnea morentumi nka se,‘Mʼahoni na wɔyɛe:me dua nsɛsode ne me dade nyame na ɔhyɛe.’
/// Yesaia 48:6
Moate eyinom nyinaa; monhwɛ wɔn nyinaa.Morennye wɔn nto mu ana?“Efi saa bere yi de rekɔ mɛka nsɛm foforo akyerɛ mo,ɛfa nneɛma a ahintaw a munnim ho.
/// Yesaia 48:7
Afei na wɔayɛ koraa, ɛnkyɛe;ebesi nnɛ no na anka montee ho hwee.Enti morentumi nka se,‘Yiw na minim dedaw!’
/// Yesaia 48:8
Wontee, na wontee ase;efi tete nyinaa wʼaso asiw.Na minim sɛ woyɛ ɔfatwafo;wɔfrɛɛ wo otuatewfo fi ɔyafunu mu.
/// Yesaia 48:9
Me din nti metwentwɛn mʼabufuw so;mʼayeyi nti miyi fi wo so,sɛnea merensɛe wo koraa.
/// Yesaia 48:10
Hwɛ mahoa mo ho, ɛnyɛ sɛnea wɔnan dwetɛ ho;mmom, masɔ wo ahwɛ wɔ amanehunu fononoo mu.
/// Yesaia 48:11
Me nti, me nti, na meyɛ eyi.Adɛn nti na ɛsɛ sɛ mema ho kwan na wɔsɛe me din?Memma obi nnye mʼanuonyam.
/// Yesaia 48:12
Israel Ahofadi“Tie me, Yakob,Israel a mafrɛ no;Me ne no;Me ne odikanfo ne okyikafo.
/// Yesaia 48:13
Me ara me nsa na ɛtoo asase fapem,na me nsa na ɛtrɛw ɔsorosoro mu;sɛ mefrɛ wɔn a,wɔn nyinaa bɔ mu sɔre.
/// Yesaia 48:14
“Mo nyinaa mommɔ mu mmra mmetie:ahoni no mu nea ɔwɔ he na waka saa nsɛm yi dedaw?Awurade boafo a wapaw nobɛma nʼatirimpɔw a etia Babilonia aba mu;ne basa betia Babiloniafo.
/// Yesaia 48:15
Me, me na makasa.Yiw, mafrɛ no.Mede no bɛba,na obewie nʼadwuma nkonimdi so.
/// Yesaia 48:16
“Montwiw mmɛn me na muntie eyi:“Efi nkaebɔ a edi kan no, menkasaa wɔ kokoa mu;bere biara a ebesi no, na mewɔ hɔ.”Na afei Asafo Awuradede ne Honhom asoma me.
/// Yesaia 48:17
Sɛɛ na Awurade se,mo gyefo, Israel Kronkronni no:“Mene Awurade mo Nyankopɔn,nea ɔkyerɛ mo nea eye ma mo,na ɔkyerɛ mo ɔkwan a ɛsɛ sɛ mofa so.
/// Yesaia 48:18
Sɛ mudii mʼahyɛde so a,anka mo asomdwoe ayɛ sɛ asubɔnten,na mo trenee ayɛ sɛ po asorɔkye.
/// Yesaia 48:19
Anka mo asefo ayɛ sɛ nwea,na mo mma ayɛ sɛ ne mmosea a wontumi nkan;wɔn din rempepa dawɔrensɛe mfi mʼanim.”
/// Yesaia 48:20
Mumfi Babilonia,munguan mfi Babiloniafo nkyɛn!Momfa osebɔ nteɛmu mmɔ nkaena mompae mu nka eyi.Momfa nkɔ nsase ano;monka se, “Awurade abegye ne somfo Yakob.”
/// Yesaia 48:21
Osukɔm anne wɔn bere a odii wɔn anim, wɔ nweatam ahorow so no,ɔmaa nsu fii ɔbotan mu ba maa wɔn;ɔpaee ɔbotan no mu, maa nsu tue fii mu.
/// Yesaia 48:22
“Asomdwoe nni hɔ mma amumɔyɛfo.” Sɛɛ na Awurade se.
