/// Nnwom 116:1
Dwom Medɔ Awurade efisɛ, ɔtee me nne.Ɔtee me mmɔborɔsu.
/// Nnwom 116:2
Esiane sɛ ɔbrɛɛ nʼaso ase maa me nti,mɛfrɛ no wɔ bere a mete ase yi.
/// Nnwom 116:3
Owu ahama bebaree me,ɔda ho yawdi baa me so,ɔhaw ne awerɛhow hyɛɛ me so.
/// Nnwom 116:4
Afei mebɔɔ Awurade din kae se,“Awurade, gye me nkwa!”
/// Nnwom 116:5
Awurade yɛ ɔdomfo ne ɔtreneeni;ayamhyehye ahyɛ yɛn Nyankopɔn ma.
/// Nnwom 116:6
Awurade bɔ ɔwɛmfo ho ban;bere a mewɔ ahohia mu no, ogyee me.
/// Nnwom 116:7
Nya abotɔyam bio, me kra,efisɛ Awurade ne wo adi no yiye.
/// Nnwom 116:8
Na wo, Awurade, woagye me kra afi owu mu;woamma mʼani amporow nisu,na woamma mʼanan anhintiw
/// Nnwom 116:9
sɛ mɛnantew Awurade animwɔ ateasefo asase so.
/// Nnwom 116:10
Migye dii; ɛno nti mekae se,“Mewɔ ahohia kɛse mu.”
/// Nnwom 116:11
Na mʼahokyere mu mekae se,“Nnipa nyinaa yɛ atorofo.”
/// Nnwom 116:12
Dɛn na metumi de atua Awurade kawɔ ne papa a wayɛ me nyinaa?
/// Nnwom 116:13
Mɛma nkwagye kuruwa no sona mabɔ Awurade din.
/// Nnwom 116:14
Medi bɔ a mahyɛ Awurade no nyinaa sowɔ ne nkurɔfo nyinaa anim.
/// Nnwom 116:15
Awurade nkoa nokwafo wusom bo wɔ Awurade ani so.
/// Nnwom 116:16
Awurade, ampa ara meyɛ wo somfo;meyɛ wo somfo, wʼafenaa babarima;woayi me afi me mpokyerɛ mu.
/// Nnwom 116:17
Mɛbɔ aseda afɔre ama wona mabɔ Awurade din.
/// Nnwom 116:18
Medi me ntam a maka Awurade no sowɔ ne nkurɔfo nyinaa anim,
/// Nnwom 116:19
wɔ adiwo a ɛwɔ Awurade fi no,wɔ wʼanim, Yerusalem.Monkamfo Awurade.
