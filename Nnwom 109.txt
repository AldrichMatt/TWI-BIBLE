/// Nnwom 109:1
Dwom Dawid dwom.Me Nyankopɔn a mekamfo wo,nyɛ komm,
/// Nnwom 109:2
na amumɔyɛfo ne nkontompofoatu wɔn ano agu me so;wɔde atoro tɛkrɛma akasa atia me.
/// Nnwom 109:3
Wɔde nitansɛm atwa me ho ahyiana wɔtow hyɛ me so a menkaa wɔn.
/// Nnwom 109:4
Wɔka nsɛm to me so de tua mʼadɔeyɛ so ka,nanso meyɛ obi a mepɛ mpaebɔ.
/// Nnwom 109:5
Wɔde bɔne tua me papayɛ so ka,na wɔde ɔtan tua mʼadɔeyɛ so ka.
/// Nnwom 109:6
Ma onipa bɔne bi nsɔre ntia no;na Satan nnyina ne nsa nifa so.
/// Nnwom 109:7
Wodi nʼasɛm a, ma onni fɔ,na ne mpaebɔ mmu no kumfɔ.
/// Nnwom 109:8
Ma ne nkwa nna nyɛ kakraa bi;na ɔfoforo nsi nʼanan mu sɛ ɔkannifo.
/// Nnwom 109:9
Ma ne mma nyɛ ayisaana ne yere nyɛ okunafo.
/// Nnwom 109:10
Ma ne mma nkyinkyin nsrɛsrɛ ade;ma wɔmpam wɔn mfi wɔn afi a abubu no mu.
/// Nnwom 109:11
Ma ɔdefirifo bi mfa nea ɔwɔ nyinaa;na ananafo mfom nʼadwuma so aba.
/// Nnwom 109:12
Mma obiara nhu no,anaa ne ayisaa mmɔbɔ.
/// Nnwom 109:13
Ma nʼase nhyew,na wɔn din nyera wɔ awo ntoatoaso a ɛreba no mu.
/// Nnwom 109:14
Ma wɔnkae nʼagyanom nnebɔne wɔ Awurade anim;na ne na bɔne no ntena hɔ daa.
/// Nnwom 109:15
Wɔn bɔne nyinaa nka Awurade anim,na wɔankae wɔn bio wɔ asase so.
/// Nnwom 109:16
Efisɛ wannwene da sɛ ɔbɛyɛ adɔe,na mmom ɔtaa ahiafommɔborɔfo ne wɔn a wɔn werɛ ahow de kɔɔ owu mu.
/// Nnwom 109:17
Nʼani gyee sɛ ɔbɛdomeenti nnome mmra no so;wampɛ sɛ obehyiraenti nhyira mmɔ no.
/// Nnwom 109:18
Ɔhyɛɛ nnome sɛ atade;ɛno kɔɔ ne nipadua mu sɛ nsu,ne ne nnompe mu sɛ ngo.
/// Nnwom 109:19
Ma ɛnyɛ sɛ atade a ɛkyekyere ne ho,ne abɔso a ɛbɔ no daa.
/// Nnwom 109:20
Ma eyi nyɛ Awurade akatua a ɔde ma me sobobɔfo,wɔn a wɔka nsɛmmɔne fa me ho no.
/// Nnwom 109:21
Nanso wo Asafo Awurade,wo din nti wo ne me nni no yiye;fi wʼadɔe mu gye me.
/// Nnwom 109:22
Efisɛ meyɛ ohiani ne nea onni bi,na me koma atɔ beraw wɔ me mu.
/// Nnwom 109:23
Mitwaa mu sɛ anwummere sunsuma;wopia me kyene sɛ mmoadabi.
/// Nnwom 109:24
Mmuadadi ama me nkotodwe mu agugow;mafɔn, na ama aka me nnompe.
/// Nnwom 109:25
Mayɛ aserewde ama wɔn a wɔbɔ me sobo;sɛ wohu me a, wɔwosow wɔn ti.
/// Nnwom 109:26
Boa me, Awurade me Nyankopɔn;gye me sɛnea wʼadɔe te.
/// Nnwom 109:27
Ma wonhu sɛ ɛyɛ wo nsa,na wo na woayɛ, Awurade.
/// Nnwom 109:28
Wɔbɛdome, nanso wubehyira;sɛ wɔtow hyɛ me so a wɔn anim begu ase,nanso wo somfo ani begye.
/// Nnwom 109:29
Mʼatamfo befura animguase;na akyekyere wɔn ho sɛ atade.
/// Nnwom 109:30
Mede mʼano bɛma Awurade so ayɛ no kɛse;mɛkamfo no wɔ dɔm mu.
/// Nnwom 109:31
Efisɛ ogyina ohiani nsa nifa sosɛ obegye no nkwa afi wɔn a wobu no kumfɔ nsam.
