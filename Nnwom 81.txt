/// Nnwom 81:1
Dwom Asaf dwom.Monto ahurusi dwom mma Onyankopɔn yɛn ahoɔden;mommɔ ose mma Yakob Nyankopɔn no!
/// Nnwom 81:2
Momma nnwom no so na monwosow akasaa.Mommɔ sanku ne bɛnta dɛdɛ no.
/// Nnwom 81:3
Monhyɛn mmentia ɔsram foforo da no,ne ne kurokumatwa mu, yɛn Aponto da no;
/// Nnwom 81:4
Eyi yɛ Israelfo ahyɛde,Yakob Nyankopɔn mmara.
/// Nnwom 81:5
Otintimii sɛ nhyehyɛe maa Yosefbere a ɔsɔre tiaa Misraim no,faako a yɛtee kasa a yɛnte ase no.
/// Nnwom 81:6
Ɔka se, “Miyii adesoa no fii wɔn mmati so,ne wɔn nsa fii kɛntɛn ho.
/// Nnwom 81:7
Mo ahohiahia mu mofrɛɛ me na migyee mo,migyee mo so wɔ aprannaa mu;mesɔɔ mo hwɛɛ wɔ Meriba nsu ho.
/// Nnwom 81:8
“Me nkurɔfo, muntie me kɔkɔbɔ yi,Israel, sɛ mubetie me a!
/// Nnwom 81:9
Ɛnsɛ sɛ munya anyame foforo bi wɔ mo mu;ɛnsɛ sɛ mokotow ananafo anyame.
/// Nnwom 81:10
Mene Awurade, mo Nyankopɔn amiyii mo fii Misraim asase so no.Mummue mo anom tɛtrɛɛ na mɛhyɛ mu ma.
/// Nnwom 81:11
“Nanso me nkurɔfo rentie me;Israel remmrɛ ne ho ase mma me.
/// Nnwom 81:12
Enti migyaa wɔn maa wɔn komadensɛ wɔnyɛ nea wɔpɛ biara.
/// Nnwom 81:13
“Sɛ me nkurɔfo tie me,na Israel nantew mʼakwan so a,
/// Nnwom 81:14
anka medi wɔn atamfo so ama wɔn ntɛmna mama me basa so atia wɔn a wokyi wɔn!
/// Nnwom 81:15
Wɔn a wɔtan Awurade no de osuro bɛkotow no,na wɔn asotwe to rentwa da.
/// Nnwom 81:16
Nanso wɔde atoko mu atoko papa bɛma mo adi;mede ɔbotan mu wo bɛma mo amee.”
