/// Hesekiel 18:1
Ɔkra A Ɔyɛ Bɔne No BewuAwurade asɛm baa me nkyɛn se, 
/// Hesekiel 18:2
“Sɛ mo saa nkurɔfo yi bu saa bɛ a ɛfa Israel asase yi ho a, na mopɛ sɛ mokyerɛ dɛn:“ ‘Agyanom di bobe bun,na mma se afem ana?’
/// Hesekiel 18:3
“Nokware, sɛ mete ase yi, sɛɛ na Awurade se, moremmu saa bɛ yi bio wɔ Israel. 
/// Hesekiel 18:4
Ɔkra teasefo biara yɛ me de, agya ne ɔba barima nyinaa, wɔn nyinaa yɛ me de. Ɔkra a ɔyɛ bɔne no, ɔne ne nea obewu.
/// Hesekiel 18:5
“Sɛ ɛba sɛ onipa trenee bi wɔ hɔ aɔyɛ nea ɛteɛ na ɛyɛ pɛ;
/// Hesekiel 18:6
onnidi wɔ mmepɔw so abosonnan muna ɔnsom ahoni a wɔwɔ Israelfi.Ongu ne yɔnko yere ho fina ɔne ɔbea a wabu ne nsa nna.
/// Hesekiel 18:7
Ɔnhyɛ obiara so,na ɔde boseagyefo awowaside san ma no.Ɔmmɔ korɔnmmom ɔde nʼaduan ma nea ɔkɔm de nona ofura nea ɔda adagyaw no ntama.
/// Hesekiel 18:8
Ɔmmɔ bosea nnye nsihona onnye mfɛntom mmoroso.Ɔtwe ne ho fi bɔneyɛ hona obu nipa baanu ntam atɛntrenee.
/// Hesekiel 18:9
Odi mʼahyɛde sona odi me mmara so nokware.Saa onipa no na ɔteɛ;na ampa ara obenya nkwaAwurade asɛm ni.
/// Hesekiel 18:10
“Sɛ ɛba sɛ ɔwɔ ɔba barima a odi akakabensɛm na ohwie mogya gu anaasɛ ɔyɛ saa nneɛma yi mu biara a 
/// Hesekiel 18:11
(ɛwɔ mu, agya no nyɛɛ eyinom mu biara ɛ):“Odidi wɔ mmepɔw so abosonnan mu.Ogu ne yɔnko yere ho fi.
/// Hesekiel 18:12
Ɔhyɛ ahiafo ne mmɔborɔfo so.Ɔbɔ korɔn.Ɔmmfa boseagyefo awowaside mma no.Ɔde ne ho to abosom so.Ɔyɛ akyiwade.
/// Hesekiel 18:13
Ɔbɔ bosea gye nsiho na ogye mfɛntom mmoroso.Saa onipa yi benya nkwa ana? Dabi da! Esiane sɛ wayɛ saa akyiwade yi nyinaa nti, ampa ara wobekum no na ne mogya bɛbɔ nʼankasa ti so.
/// Hesekiel 18:14
“Nanso sɛ ɛba sɛ saa ɔbabarima yi wɔ ɔbabarima a ohu bɔne a nʼagya yɛ no nyinaa nanso ɔnyɛ saa nneɛma no bi:
/// Hesekiel 18:15
“Onnidi wɔ mmepɔw so abosonnan muna ɔmfa ne ho nto ahoni a ɛwɔ Israelfi so.Ongu ne yɔnko yere ho fi.
/// Hesekiel 18:16
Ɔnhyɛ obiara sona onnye boseagyefo hɔ awowaside.Ɔmmɔ korɔn,mmom ɔde nʼaduan ma nea ɔkɔm de nona ofura nea ɔda adagyaw no ntama.
/// Hesekiel 18:17
Ɔtwe ne ho fi bɔne ho,na onnye nsiho anaa mfɛntom mmoroso.Odi me mmara ne mʼahyɛde so.Ɔrenwu wɔ nʼagya no bɔne nti; ampa ara obenya nkwa. 
/// Hesekiel 18:18
Nanso nʼagya no bewu wɔ ɔno ara bɔne nti, efisɛ osisii nnipa, bɔɔ ne yɔnko korɔn, na ɔyɛɛ bɔne wɔ ne nkurɔfo mu.
/// Hesekiel 18:19
“Nanso mubisa se, ‘Adɛn nti na ɔbabarima no nnya nʼagya afɔdi no bi ho asotwe?’ Esiane sɛ ɔbabarima no ayɛ nea ɛteɛ na ɛyɛ pɛ na wahwɛ yiye adi mʼahyɛde nyinaa so no nti, ampa ara obenya nkwa. 
/// Hesekiel 18:20
Ɔkra a ɔyɛ bɔne no, ɔno ne nea obewu. Ɔbabarima no rennya nʼagya afɔdi no ho asotwe bi, saa ara na agya no nso rennya ɔbabarima no afɔdi ho asotwe no bi. Wɔde ɔtreneeni adetreneeyɛ so aba bɛma no, na wobebu omumɔyɛfo amumɔyɛsɛm atia no.
/// Hesekiel 18:21
“Na sɛ omumɔyɛfo twe ne ho fi bɔne a wayɛ nyinaa ho, na odi mʼahyɛde so, na afei ɔyɛ nea ɛteɛ ne nea ɛyɛ papa a, ampa ara obenya nkwa na ɔrenwu. 
/// Hesekiel 18:22
Wɔrennyina bɔne a wayɛ no mu biara so mmu no atɛn. Ne trenee nneyɛe nti obenya nkwa. 
/// Hesekiel 18:23
Mʼani gye amumɔyɛfo wu ho ana? Otumfo Awurade bisa. Sɛ wɔtwe wɔn ho fi wɔn akwammɔne ho na wonya nkwa a, mʼani nnye ana?
/// Hesekiel 18:24
“Na sɛ ɔtreneeni twe ne ho fi ne trenee nneyɛe ho, kɔyɛ bɔne, na ɔyɛ akyiwade a amumɔyɛfo yɛ a, obenya nkwa ana? Wɔrenkae ne trenee nneyɛe no. Esiane sɛ odi nokwaredi ho fɔ na wayɛ bɔne nti, obewu.
/// Hesekiel 18:25
“Nanso moka se, ‘Awurade kwan nteɛ.’ Muntie! Mo, Israelfi. Me kwan nteɛ ana? Ɛnyɛ mo akwan mmom na ɛnteɛ? 
/// Hesekiel 18:26
Sɛ ɔtreneeni twe ne ho fi ne trenee nneyɛe ho na ɔkɔyɛ bɔne a, ɛno nti obewu, bɔne a wayɛ nti obewu. 
/// Hesekiel 18:27
Nanso sɛ omumɔyɛfo twe ne ho fi amumɔyɛsɛm a wadi ho, na ɔyɛ nea ɛteɛ ne nea ɛyɛ papa a, obegye ne kra nkwa. 
/// Hesekiel 18:28
Esiane sɛ wahu ne mmarato na watwe ne ho afi ho no nti, obenya nkwa na ɔrenwu. 
/// Hesekiel 18:29
Nanso Israelfi ka se, ‘Awurade kwan nteɛ.’ Mʼakwan nteɛ! Mo, Israelfi! Ɛnyɛ mo akwan mmom na ɛnteɛ ana?
/// Hesekiel 18:30
“Ɛno nti, mo Israelfo, mebu mo mu biara atɛn sɛnea nʼakwan te, Otumfo Awurade na ose. Monsakra mo adwene! Montwe mo ho mfi mo mmarato nyinaa ho; na afei bɔne remfa mo nkɔ asehwe mu bio. 
/// Hesekiel 18:31
Montow mfomso a moayɛ nyinaa ngu na moanya koma foforo ne honhom foforo. Adɛn nti na ɛsɛ sɛ muwu, Israelfifo? 
/// Hesekiel 18:32
Mʼani nnye obiara wu ho, Otumfo Awurade na ose. ‘Monsakra mo adwene na moanya nkwa!’
