/// Nehemia 11:1
Nnipa No Kɔtena YerusalemAfei, ɔmanfo no ntuanofo kɔtenaa Yerusalem, kuropɔn kronkron no mu. Wɔbɔɔ ntonto kronkron wɔ nnipa no a na wɔtete Yuda ne Benyamin nkurow bi no so, yii mu nkyɛmu du mu baako ma wɔn nso kɔtenaa hɔ. Na nkae no de, wɔtenaa nea wɔte hɔ ara. 
/// Nehemia 11:2
Na ɔmanfo no kamfoo obiara a ofi ne pɛ mu san kɔtenaa Yerusalem no.
/// Nehemia 11:3
Amantam mu mpanyimfo a wɔbaa Yerusalem no din na wɔakyerɛw wɔ ha yi. Ɔmanfo no mu fa kɛse a wɔyɛ asɔfo, Lewifo, Asɔredan mu asomfo ne Salomo asomfo asefo no kɔɔ so tenaa wɔn ankasa afi mu wɔ Yuda nkurow ahorow so, 
/// Nehemia 11:4
nanso nnipa no bi a wofi Yuda ne Benyamin mu no san kɔtenaa Yerusalem.Yuda abusuakuw mu nnipa no ni:Usia babarima Ataia, Sakaria babarima, Amaria babarima, Sefatia babarima, Mahalalel babarima a ofi Peres abusua mu;
/// Nehemia 11:5
Baruk babarima Maaseia, Kol-Hose babarima, Hasaia babarima, Adaia babarima, Yoiarib babarima, Sakaria babarima a ofi Sela abusua mu.
/// Nehemia 11:6
Afei, na Peres asefo ahannan ne aduosia awotwe () a wodi mu no na na wɔte Yerusalem.
/// Nehemia 11:7
Benyamin abusuakuw no mu nnipa ni:Mesulam babarima Salu, Yoed babarima, Pedaia babarima, Kolaia babarima, Maaseia babarima, Itiel babarima ne Yesaia babarima; 
/// Nehemia 11:8
na nʼakyi no na Gabai ne Salai, ne abusuafo ahankron aduonu awotwe () ba.
/// Nehemia 11:9
Wɔn panyin pa ara no ne Sikri babarima Yoel na Hasenua, a ɔyɛ kuropɔn no sohwɛfo abediakyiri babarima Yuda boaa no.
/// Nehemia 11:10
Asɔfo no mu nnipa ni:Yoiarib babarima Yedaia; Yakin;
/// Nehemia 11:11
ne Hilkia babarima Seraia, Mesulam babarima, Sadok babarima, Meraiot babarima ne Ahitub a na ɔyɛ Onyankopɔn Asɔredan no sohwɛfo babarima, 
/// Nehemia 11:12
ne wɔn mfɛfo ahanwɔtwe aduonu abien () a, na wɔyɛ adwuma wɔ Asɔredan no mu, ne Yeroham babarima Adaia, Pelalia babarima, Amsi babarima, Sakaria babarima, Pashur babarima, Malkia babarima 
/// Nehemia 11:13
ne ne mfɛfo ahannu aduanan abien () a wɔyɛ wɔn mmusua ntuanofo. Wɔn a na wɔka ho nso ne Asarel babarima Amasai, Ahsai babarima, Mesilemot babarima, Imer babarima 
/// Nehemia 11:14
ne ne mfɛfo atitiriw ɔha aduonu awotwe (). Wɔn panyin pa ara a otua wɔn ano no ne Hagedolim babarima Sabdiel.
/// Nehemia 11:15
Lewifo no nso ni:Hasub babarima Semaia, Asrikam babarima, Hasabia babarima, Buni babarima;
/// Nehemia 11:16
ne Sabetai ne Yosabad a na wɔhwɛ Onyankopɔn Asɔredan no mfikyiri dwumadi so;
/// Nehemia 11:17
Mika babarima Matania, Sabdi babarima a ɔyɛ Asaf aseni a ɔde mpaebɔ buee aseda afɔre som ano;Bakbukia a na ɔyɛ Matania abediakyiri ne Samua babarima Abda, Galal babarima, Yedutun babarima.
/// Nehemia 11:18
Na Lewifo a wɔwɔ kuropɔn kronkron no mu no nyinaa dodow si ahannu aduɔwɔtwe anan ().
/// Nehemia 11:19
Aponanohwɛfo no ni:Akub, Talmon ne wɔn mfɛfo ɔha aduɔson abien a () na wɔwɛn wɔ apon no ano.
/// Nehemia 11:20
Asɔfo a wɔaka no, Lewifo ne Israelfo nkae no tenatenaa Yudaman mu baabiara a wɔn agyapade wɔ.
/// Nehemia 11:21
Nanso Asɔredan mu asomfo no a na Siha ne Gispa da wɔn ano no de, wɔn nyinaa kɔtenaa Ofel koko so.
/// Nehemia 11:22
Na ɔpanyin pa ara a otua Lewifo a wɔwɔ Yerusalem ano no ne Bani babarima Usi, Hasabia babarima, Matania babarima, Mika babarima a ɔyɛ Asaf aseni, na nʼabusuafo som sɛ nnwontofo wɔ Onyankopɔn asɔredan mu no. 
/// Nehemia 11:23
Na wɔhyɛ ɔhene mmara a ɛkyerɛ nea ɛsɛ sɛ wɔyɛ da biara no ase.
/// Nehemia 11:24
Mesesabel babarima Petahia a ɔyɛ Yuda babarima Serah aseni no yɛ ɔhene ananmusini wɔ ɔman no amammui mu.
/// Nehemia 11:25
Yudafo no bi tenaa Kiriat-Arba ne ne nkuraa, Dibon ne ne nkuraa ne Yekabseel ne ne nkuraa. 
/// Nehemia 11:26
Wɔtenatenaa Yesua, Molada, Bet-Pelet, 
/// Nehemia 11:27
Hasar-Sual, Beer-Seba ne ɛho nkuraa, 
/// Nehemia 11:28
Siklag ne Mekona ne ɛho nkuraa. 
/// Nehemia 11:29
Na wɔtete En-Rimon, Sora, Yarmut, 
/// Nehemia 11:30
Sanoa ne Adulam ne wɔn nkuraa nso. Na wɔtete Lakis ne ne mfuw a ɛbɛn hɔ no so ne Aseka ne ne nkuraa nso. Enti Yudafo no tenatena nsase a efi Beer-Seba kosi Hinom bon no mu.
/// Nehemia 11:31
Benyamin nkurɔfo no bi tenaa Geba, Mikmas, Aya ne Bet-El ne ɛho nkuraa. 
/// Nehemia 11:32
Ebinom nso tenatenaa Anatot, Nob, Anania, 
/// Nehemia 11:33
Hasor, Rama, Gitaim, 
/// Nehemia 11:34
Hadid, Seboim, Nebalat, 
/// Nehemia 11:35
Lod, Ono ne Adwumfo Bon mu nso.
/// Nehemia 11:36
Wɔmaa Lewifo a na wɔte Yuda no bi kɔkaa Benyamin abusuakuw no ho, ne wɔn tenae.
