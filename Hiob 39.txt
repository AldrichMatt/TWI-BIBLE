/// Hiob 39:1
“So wunim bere a bepɔw so mmirekyi wowo?Woahwɛ, ahu bere a ɔforote nyinsɛn ne ba?
/// Hiob 39:2
So woakan asram dodow a wɔde nyinsɛn?Wunim bere a wɔwo ana?
/// Hiob 39:3
Wɔkotow wowo wɔn mma;wɔn awoko yaw to twa.
/// Hiob 39:4
Wɔn mma nyin ahoɔden so wɔ wuram;na wogyaw wɔn awofo hɔ a wɔnnsan nkɔ wɔn nkyɛn bio.
/// Hiob 39:5
“Hena na ɔma wuram afurum fa ne ho di?Hena na ɔsan ne hama?
/// Hiob 39:6
Mede asase kesee maa no sɛ ne fi,ne nkyene asase tamaa sɛ nʼatenae.
/// Hiob 39:7
Ɔserew kurom gyegyeegyeyɛ;na ɔnte ɔkafo nteɛteɛmu.
/// Hiob 39:8
Okyinkyin mmepɔw no so sɛ ne didibeaɛhɔ na okyin hwehwɛ wura amono biara.
/// Hiob 39:9
“Ɛko bɛpene sɛ ɔbɛsom wo ana?Ɔbɛtena wo mmoa adididaka nkyɛn anadwo ana?
/// Hiob 39:10
Wubetumi asa no wɔ funtumfiri so ana?Ɔbɛfɛntɛm aku a ɛda wʼakyi no ana?
/// Hiob 39:11
Wubetumi de wo ho ato no so esiane nʼahoɔden dodo nti?Wubegyaw wʼadwuma a ɛyɛ den no ama no ana?
/// Hiob 39:12
Wugye di sɛ ɔde wʼaburow bɛbana waboa ano de akɔ awiporowbea ana?
/// Hiob 39:13
“Sohori bɔ ne ntaban mu anigye so,nanso wontumi mfa ntoto asukɔnkɔn de ho.
/// Hiob 39:14
Ɔtow ne nkesua gu asase soma mfutuma ka no hyew,
/// Hiob 39:15
ɛmfa ne ho sɛ ɛnan bi bɛpɛtɛw no,sɛ wuram aboa bi betiatia so.
/// Hiob 39:16
Ɔbɔ ne mma atirimɔden sɛnea wɔnyɛ ne dea;ɛmfa ne ho sɛ nʼadwuma bɛyɛ ɔkwa,
/// Hiob 39:17
efisɛ Onyankopɔn amma no nyansawamma no nhumu biara.
/// Hiob 39:18
Nanso sɛ ɔtrɛw ne ntaban mu tu mmirika a,ɔserew ɔpɔnkɔ ne ne sotefo.
/// Hiob 39:19
“Wo na woma ɔpɔnkɔ no nʼahoɔdenanaa woma ne kɔn mu nwi kuhaa no?
/// Hiob 39:20
Wo na woma no huruw te sɛ mmoadabi,na ɔde ne nkotɔ hunahuna ana?
/// Hiob 39:21
Ɔde ne nan tintim fam dennen, na nʼani gye nʼahoɔden mu,na afei ɔbɔ wura ɔko mu.
/// Hiob 39:22
Ɔmmɔ hu, na onsuro biribiara;ohu afoa a onguan.
/// Hiob 39:23
Bɛmma wosow wɔ ne nkyɛn mu boha mu,na peaw ne pɛmɛ nso di ahim wɔ ne ho.
/// Hiob 39:24
Ofi ahopere mu de nʼano sisi fam;na sɛ wɔhyɛn torobɛnto a ontumi nnyina faako.
/// Hiob 39:25
Sɛ torobɛnto hyɛn a ɔka se, ‘Wiɛ!’ɔte ɔko ho hua fi akyirikyiri,ɔsahene no nteɛmu ne ɔko mu osebɔ.
/// Hiob 39:26
“Wo nyansa na ɛma akoroma tuna ɔtrɛw ne ntaban mu fa anafo?
/// Hiob 39:27
Wo na wohyɛ ɔkɔre ma no tu kɔ sorosorokɔyɛ ne berebuw wɔ hɔ?
/// Hiob 39:28
Ɔbotan mu na ɔte na ɛhɔ na ɔda;ɔbotan sorɔnsorɔn yɛ nʼabandennen.
/// Hiob 39:29
Ɛhɔ na ofi kɔhwehwɛ nʼaduan;nʼani hu ade a ɛwɔ akyirikyiri.
/// Hiob 39:30
Mogya yɛ ne mma aduan,na faako a atɔfo wɔ no, ɛhɔ na ɔwɔ.”
