/// Nnwom 31:1
Dwom Dawid dwom.Wo mu, Awurade na manya guankɔbea;mma mʼanim ngu ase;fi wo trenee mu gye me.
/// Nnwom 31:2
Yɛ aso ma me,bra ntɛm begye me;yɛ me bammɔ botan,aban a mʼatamfo nsa renka me.
/// Nnwom 31:3
Sɛ woyɛ me botan ne mʼaban nti,wo din nti di mʼanim na kyerɛ me kwan.
/// Nnwom 31:4
Gye me fi afiri a wɔasum me no mu,efisɛ wo ne me guankɔbea.
/// Nnwom 31:5
Wo nsam na mede me kra hyɛ;gye me bio, Awurade, Onyankopɔn nokwafo.
/// Nnwom 31:6
Mikyi wɔn a wɔsom abosom huhuw;mede me ho to Awurade so.
/// Nnwom 31:7
Mʼani begye na madi ahurusi wɔ wo dɔ mu,efisɛ wuhu mʼamanehunu,na wunim me kra mu haw.
/// Nnwom 31:8
Womfaa me nhyɛɛ ɔtamfo no nsammom wode me nan asisi petee mu.
/// Nnwom 31:9
Hu me mmɔbɔ, Awurade, efisɛ me ho yeraw me;awerɛhow ama mʼani so ayɛ kusuuɔyaw ama me kra ne me honam ayɛ mmerɛw.
/// Nnwom 31:10
Ɔyawdi retew me nkwa so,na abooboo tew me mfe so;ɔhaw nti mʼahoɔden kɔ fam,na me nnompe nso ahodwow.
/// Nnwom 31:11
Mʼatamfo nyinaa nti,mayɛ ahohora wɔ me nnamfonom mu;nnipa a wonim me suro me,na wɔn a wohu me mmɔnten so guan.
/// Nnwom 31:12
Obiara werɛ afi me te sɛ nea mawu;mayɛ sɛ kuku a abɔ.
/// Nnwom 31:13
Mete asomsɛm dodow a wɔkaahunahuna atwa me ho ahyia.Wɔrepam me ti so,na wɔbɔ pɔw sɛ wobekum me.
/// Nnwom 31:14
Nanso mede me ho ato wo so, Awurade;meka se, “Woyɛ me Nyankopɔn.”
/// Nnwom 31:15
Me mmere wɔ wo nsamgye me fi mʼatamfone wɔn a wɔtaa me no nsam.
/// Nnwom 31:16
Tew wʼanim kyerɛ wo somfo;gye me wɔ wo dɔ a enni huammɔ no mu.
/// Nnwom 31:17
Mma mʼanim ngu ase, Awurade,efisɛ masu afrɛ wo;mmom, ma amumɔyɛfo anim ngu asena wɔnna wɔn nna mu komm.
/// Nnwom 31:18
Mua atorofo ano,efisɛ wɔde ahantan ne animtiaabukasa tia atreneefo.
/// Nnwom 31:19
Wo papayɛ dɔɔso,ɛno na woakora ama wɔn a wosuro wo noɛno na wode ma wɔn a woguan toa wo nowɔ nnipa anim.
/// Nnwom 31:20
Wode wɔn sie wʼanim bammɔ mufi nnipa nsusuwii bɔne ho;wo tenabea hɔ na wode wɔn sie dwoodwoofi tɛkrɛma a ɛbɔ sobo ho.
/// Nnwom 31:21
Ayeyi nka Awurade!Sɛ wayi ne dɔ nwonwaso akyerɛ mebere a na mewɔ kuropɔn a atamfo atwa ho ahyia no mu no.
/// Nnwom 31:22
Mebɔɔ huboa no mekae se:“Woayi wʼani afi me so!”Nanso wotee me mmɔborɔsubere a mekotow srɛɛ wo no.
/// Nnwom 31:23
Monnɔ Awurade mo a moyɛ nʼahotewfo nyinaa!Awurade kora wɔn a wodi nokware so,na ahomasofo de, otua wɔn ka pɛpɛɛpɛ.
/// Nnwom 31:24
Monyɛ den na momma mo bo ntɔ mo yam,mo a mowɔ anidaso wɔ Awurade mu nyinaa.
