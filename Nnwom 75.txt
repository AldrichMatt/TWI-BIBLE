/// Nnwom 75:1
Dwom Asaf dwom.Onyankopɔn, yɛda wo ase,yɛda wo ase, efisɛ wo Din abɛn;nnipa ka wʼanwonwade kyerɛ.
/// Nnwom 75:2
Woka se, “Me na mehyɛɛ bere a ɛsɛ no;ɛyɛ me na mibu atɛntrenee.
/// Nnwom 75:3
Sɛ asase ne so nnipa nyinaa wosow a,me na mema nʼafadum gyina hɔ pintinn.
/// Nnwom 75:4
Meka kyerɛ ahantanfo se, ‘Monnhoahoa mo ho bio,’na meka kyerɛ amumɔyɛfo nso se, ‘Mommma mo mmɛn so.
/// Nnwom 75:5
Mommma mo mmɛn so ntia ɔsoro;mommfa animtiaabu nkasa.’ ”
/// Nnwom 75:6
Obiara mmfi apuei anaa atɔeanaa sare no so a obetumi ama obi so.
/// Nnwom 75:7
Ɛyɛ Onyankopɔn na obu atɛn:Ɔbrɛ ɔbaako ase, na ɔma ɔfoforo so.
/// Nnwom 75:8
Kuruwa bi hyɛ Awurade nsamnsa bi a etwa ahuru a wɔde nnuhuam afra ahyɛ no ma;ohwie, na asase so amumɔyɛfo nyinaanom ma ɛka ase puw.
/// Nnwom 75:9
Me de, mɛpae mu aka eyi daa daa;mɛto ayeyi dwom ama Yakob Nyankopɔn.
/// Nnwom 75:10
Mebubu amumɔyɛfo nyinaa mmɛn,na atreneefo mmɛn de, wɔbɛma so.
