/// Mmebusɛm 2:1
Nyansa So Mfaso Wɔ Abrabɔ MuMe ba, sɛ wutie me nsɛm,na woma me mmaransɛm tena wo mu a,
/// Mmebusɛm 2:2
sɛ wowɛn wʼaso ma nyansana wode wo koma ma ntease,
/// Mmebusɛm 2:3
na woma wo nne so frɛ nhumuna wusu frɛ ntease,
/// Mmebusɛm 2:4
na sɛ wohwehwɛ no te sɛnea wohwehwɛ dwetɛna wohwehwɛ no sɛnea worepɛ ademude a ahintaw a,
/// Mmebusɛm 2:5
ɛno na wobɛte Awurade suro asena woahu Onyankopɔn ho nimdeɛ.
/// Mmebusɛm 2:6
Awurade ma nimdeɛ,na nʼanom na nyansa ne ntease fi ba.
/// Mmebusɛm 2:7
Ɔkora nkonimdi ma wɔn a wɔteɛ,ɔyɛ kyɛm ma wɔn a wɔn akwan yɛ pɛ,
/// Mmebusɛm 2:8
ɔwɛn nea ɔyɛ pɛ kwan,na ɔbɔ wɔn a wodi no nokware no akwan ho ban.
/// Mmebusɛm 2:9
Ɛno na wobɛte nea eye ne nea ɛyɛ pɛ,ne nea ɛfata, ɔkwan biara a eye ase.
/// Mmebusɛm 2:10
Afei nyansa bewura wo koma mu,na nimdeɛ ayɛ ahomeka ama wo kra.
/// Mmebusɛm 2:11
Adwene bɛbɔ wo ho banna ntease ahwɛ wo so.
/// Mmebusɛm 2:12
Nyansa beyi wo afi amumɔyɛfo akwan mu,ebeyi wo afi nnipa a wɔn nsɛm yɛ basabasa nsam,
/// Mmebusɛm 2:13
wɔn a wɔaman afi akwan pa soakɔnantew sum akwan so no,
/// Mmebusɛm 2:14
wɔn a wɔn ani gye bɔneyɛ ho,na wodi ahurusi wɔ bɔne mu basabasayɛ ho,
/// Mmebusɛm 2:15
wɔn a wɔn akwan yɛ kɔntɔnkyena wɔyɛ abonsam wɔ wɔn akwan mu.
/// Mmebusɛm 2:16
Nimdeɛ begye wo afi ɔbea waresɛefo no nsam,afi ɔbea warefo huhuni a ɔka nnaadaasɛm ho,
/// Mmebusɛm 2:17
nea wagyaa ne mmabaabere mu kununa wapo apam a ɔyɛɛ wɔ Onyankopɔn anim no.
/// Mmebusɛm 2:18
Ne fi yɛ ɔkwan a ɛkɔ owu muna nʼakwan kɔ awufo honhom nkyɛn.
/// Mmebusɛm 2:19
Obiara a ɔkɔ ne nkyɛn no nsan mmaanaasɛ ɔrensi nkwa akwan so.
/// Mmebusɛm 2:20
Enti wubedi nnipa pa anammɔn akyina woanantew atreneefo akwan so.
/// Mmebusɛm 2:21
Efisɛ wɔn a wɔteɛ bɛtena asase no so,na wɔn a asɛm nni wɔn ho no na wɔbɛka hɔ;
/// Mmebusɛm 2:22
na wobetwa amumɔyɛfo afi asase no so,na wɔatɔre atorofo ase.
