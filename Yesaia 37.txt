/// Yesaia 37:1
Wɔhyɛ Yerusalem Gye Ho NkɔmBere a ɔhene Hesekia tee eyinom no, osunsuan ne ntade mu, na ofuraa atweaatam, na ɔkɔɔ Awurade asɔredan mu. 
/// Yesaia 37:2
Na ɔsomaa Eliakim a ɔhwɛ ahemfi ntotoe so, Sebna, a ɔyɛ ɔkyerɛwfo ne asɔfo akunini a wɔn nyinaa furafura atweaatam, kɔɔ Amos babarima Odiyifo Yesaia nkyɛn. 
/// Yesaia 37:3
Wɔka kyerɛɛ no se, “Sɛnea ɔhene Hesekia ka ni: Saa da yi yɛ ɔhaw, animka ne animguase da. Ayɛ te sɛ nea mmofra awo du so, na ahoɔden a wɔde bɛwo wɔn nni hɔ. 
/// Yesaia 37:4
Nanso ebia Awurade, mo Nyankopɔn ate sɛ Asiria nanmusini no regu Onyankopɔn teasefo no anim ase, na wɔbɛtwe nʼaso wɔ ne nsɛnkeka no ho. Enti bɔ mpae ma yɛn a yɛaka no!”
/// Yesaia 37:5
Bere a Ɔhene Hesekia mpanyimfo no de ɔhene no nkra brɛɛ Yesaia no, 
/// Yesaia 37:6
Yesaia ka kyerɛɛ wɔn se, “Ka kyerɛ wo wura se, ‘Sɛnea Awurade se ni: Mma abususɛm a Asiriahene asomafo no ka tiaa me no nhaw wo. 
/// Yesaia 37:7
Muntie! Mede honhom bi rebɛhyɛ ne mu, sɛnea ɛbɛyɛ a sɛ ɔte asɛm bi a ɔbɛsan akɔ ne man mu na hɔ na mɛma wɔde afoa akum no.’ ”
/// Yesaia 37:8
Bere a ɔsahene no tee sɛ Asiriahene afi Lakis no, ɔsan nʼakyi kohuu sɛ ɔhene no ne Libna reko.
/// Yesaia 37:9
Ankyɛ, ɔhene Sanaherib nyaa nkra se, Tirhaka Etiopiani a ɔyɛ Misraimhene di asraafo anim rebɛko atia no. Bere a ɔtee no, ɔsomaa abɔfo kɔɔ Hesekia nkyɛn de nkra kɔmaa no se, 
/// Yesaia 37:10
“Monka nkyerɛ Yudahene Hesekia se: Mma onyame a wode wo ho ato no so no nnaadaa mo nka se, ‘Wɔremfa Yerusalem mma Asiriahene.’ 
/// Yesaia 37:11
Moate nea Asiria ahemfo ayɛ amanaman no nyinaa. Wɔasɛe wɔn pasaa. Na mo de, wobegye mo ana? 
/// Yesaia 37:12
Anyame a wɔwɔ aman a me nenanom sɛee wɔn no, aman te sɛ, Gosan, Haran, Resef ne Edenfo a na wɔwɔ Talasar no anyame gyee wɔn ana? 
/// Yesaia 37:13
Nsɛm bɛn na ɛtotoo Hamathene ne Arpadhene? Nsɛm bɛn nso na ɛtotoo Sefarwaim, Hena ne Iwa ahemfo?”
/// Yesaia 37:14
Hesekia MpaebɔHesekia nsa kaa krataa a abɔfo no de bae no, ɔkenkanee. Afei ɔforo kɔɔ Awurade asɔredan no mu kɔtrɛw mu wɔ Awurade anim. 
/// Yesaia 37:15
Na Hesekia bɔɔ mpae kyerɛɛ Awurade se, 
/// Yesaia 37:16
“Asafo Awurade, Israel Nyankopɔn a wɔasi wo hene wɔ Kerubim ntam. Wo nko ara na woyɛ Onyankopɔn wɔ asase so ahenni nyinaa so. Wo na wobɔɔ ɔsoro ne asase. 
/// Yesaia 37:17
Brɛ wʼaso ase, Awurade, na tie! Bue wʼani, Awurade, na hwɛ. Tie nsɛm a Sanaherib asoma de abɛsopa Onyankopɔn teasefo no.
/// Yesaia 37:18
“Awurade, ɛyɛ nokware sɛ Asiria ahemfo asɛe aman yi nyinaa, sɛnea nkra no ka no. 
/// Yesaia 37:19
Na wɔatow anyame a wɔwɔ saa aman yi so no agu gya mu, ahyew wɔn, efisɛ wɔnyɛ anyame, na mmom wɔyɛ nnua ne abo a nnipa de wɔn nsa ayɛ. 
/// Yesaia 37:20
Afei Awurade, yɛn Nyankopɔn, gye yɛn fi ne nsam, na ama ahenni a ɛwɔ asase so nyinaa ahu sɛ, wo nko ara, Awurade, ne Onyankopɔn.”
/// Yesaia 37:21
Sanaherib AsehweNa Amos babarima Yesaia de saa nkra yi kɔmaa Hesekia se, “Sɛɛ na Awurade, Israel Nyankopɔn se: Esiane sɛ woabɔ me mpae afa Asiriahene Sanaherib ho nti, 
/// Yesaia 37:22
eyi ne asɛm a Awurade aka atia no:“Ɔbabeabun Sion sopa wo,na ɔserew wo.Ɔbabea Yerusalem di wo ho fɛw,na ɔwosow ne ti bere a woreguan.
/// Yesaia 37:23
Hena na wugye di sɛ woyeyaw no, di ne ho fɛw nso?Hena na womaa wo nne so tiaa nona wohwɛɛ no ahantan so?Ɛyɛ Israel ɔkronkronni no!
/// Yesaia 37:24
Wonam wʼasomafo soadi Awurade ho fɛw.Na woaka se,‘Me nteaseɛnam dodow ntimaforo mmepɔw atenten.Yiw Lebanon mmepɔw a ɛwoware pa ara no.Matwitwa ne sida atenten no,ne nʼapepaw a ɛyɛ fɛ no agu fam.Madu ne mmepɔw a ɛwɔ akyirikyiri no so,ne ne kwaeberentuw mu.
/// Yesaia 37:25
Matutu mmura wɔ ahɔho nsase bebree sode ne nsu pa no adwudwo me ho.Mpo, mepaee Misraim nsubɔnten musɛnea mʼakofo betumi atwa!’
/// Yesaia 37:26
“Na Montee ɛ?Bere tenten a atwam, na mehyɛ too hɔ.Bere bi a atwam no na medwenee ho;afei mama aba mu sɛ,moadan ɔman a mosɛe nkuropɔn a wɔabɔho ban.
/// Yesaia 37:27
Wɔn nkurɔfo a tumi afi wɔn nsa noho adwiriw wɔn, na animguase aka wɔn.Wɔte sɛ afuw so nnua,ne afifide foforo a ɛyɛ mmrɛw.Wɔte sɛ sare a efifi ɔdan atifia ɛhyew ansa na anyin.
/// Yesaia 37:28
“Nanso minim nea wotebere a woba ne bere a wokɔne sɛnea wo bo huru tia me.
/// Yesaia 37:29
Na esiane sɛ wo bo huru tia mena wʼahantan adu mʼasom nti,mede me darewa bɛhyɛ wo hwenem,na mede akwankyerɛ dade ahyɛ wʼanom,mɛma wo afa ɔkwan a wofaa so bae no soasan wʼakyi.
/// Yesaia 37:30
“Eyi na ɛbɛyɛ nsɛnkyerɛnne ama wo, Hesekia:“Saa afe yi wubedi nea ɛno ankasa fifii.Afe a ɛto so abien no, wubedi nea efi mu ba.Nanso afe a ɛto so abiɛsa no de, wo ara dua na twa,yɛ bobe nturo na di so aba.
/// Yesaia 37:31
Bio, nkae bi a ofi Yuda fibegye ntin wɔ fam na wasow aba wɔ soro.
/// Yesaia 37:32
Na nkae bi befi Yerusalem aba,na nkae dɔm afi Bepɔw Sion so.Asafo Awurade pɛ mu na eyi bɛyɛ.
/// Yesaia 37:33
“Eyi ne asɛm a Awurade ka fa Asiriahene ho:“Ɔrenhyɛn saa kuropɔn yi muna ɔrentow bɛmma wɔ ha.Ɔremfa nkatabo mmegyina kuropɔn no akyina ɔrensi pie ntua nʼano.
/// Yesaia 37:34
Ɔhene no kwan a ɔfaa so bae no ara so na ɔbɛsan afa akɔ nʼankasa man mu.”Awurade ka se,“Ɔrenwura saa kurow yi mu.
/// Yesaia 37:35
Esiane mʼankasa mʼanuonyam ne mʼakoa Dawid nti,mɛbɔ ho ban.”
/// Yesaia 37:36
Afei Awurade bɔfo fii adi na okunkum asraafo mpem ɔha aduɔwɔtwe anum wɔ Asiria nsraban mu. Bere a nnipa no sɔree anɔpa no, wohuu sɛ amu gugu baabiara! 
/// Yesaia 37:37
Enti Asiriahene Sanaherib pɔn nʼakofo. Ɔsan kɔɔ Ninewe kɔtenaa hɔ.
/// Yesaia 37:38
Da bi a na ɔresɔre ne nyame Nisrok wɔ abosonnan mu no, ne mma mmarima baanu, Adramelek ne Sareser de afoa kokum no, na woguan kɔɔ Ararat asase so. Na ne babarima Esarhadon bedii nʼade sɛ Asiriahene.
