/// Nnwom 113:1
Dwom Monkamfo Awurade.Monkamfo Awurade, mo a moyɛ nʼasomfo no,monkamfo Awurade din.
/// Nnwom 113:2
Momma wɔnkamfo Awurade din,mprempren ne daa nyinaa.
/// Nnwom 113:3
Efi faako a owia pue kosi faako a ɛkɔtɔ,ma wɔnkamfo Awurade din.
/// Nnwom 113:4
Wɔama Awurade so aman nyinaa so,nʼanuonyam tra ɔsorosoro.
/// Nnwom 113:5
Hena na ɔte sɛ Awurade yɛn Nyankopɔn,Ɔbaako no a odi hene wɔ ɔsorosoro,
/// Nnwom 113:6
ɔno na ɔbɔ ne mu asehwɛ ɔsorosoro ne asase?
/// Nnwom 113:7
Ɔma ahiafo so fi mfutuma muna ɔma onnibi so fi nso siw so;
/// Nnwom 113:8
ɔde wɔn tena mmapɔmma mu,wɔn nkurɔfo mmapɔmma mu.
/// Nnwom 113:9
Ɔbɔ obonin atenase wɔ ne fisɛ ɔbeatan a nʼani gye.Monkamfo Awurade.
