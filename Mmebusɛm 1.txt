/// Mmebusɛm 1:1
Botae Ne NsɛmpɔwDawid babarima Salomo, Israelhene, mmebusɛm ni:
/// Mmebusɛm 1:2
Ne botae ne sɛ ɛbɛkyerɛ nnipa nyansa ne ahohyɛso;ne sɛ ɛbɛboa ama wɔate nsɛm a emu dɔ ase;
/// Mmebusɛm 1:3
sɛ wobenya akwankyerɛ wɔ abrabɔ pa mu,a ɛbɛma wɔayɛ ade pa, nea ɛteɛ na ho nni asɛm;
/// Mmebusɛm 1:4
sɛ ɛbɛma nea nʼadwene mu nnɔ anya nyansana mmabun anya nimdeɛ ne adwene,
/// Mmebusɛm 1:5
anyansafo ntie na wɔmfa nka nea wonim ho,na nea ɔwɔ nhumu nya akwankyerɛ a
/// Mmebusɛm 1:6
ɛbɛma wate mmɛ ne kasammebu,anyansafo nsɛnka ne abisaa ase.
/// Mmebusɛm 1:7
Awurade suro yɛ nimdeɛ mfiase,na nkwaseafo bu nyansa ne ahohyɛso animtiaa.
/// Mmebusɛm 1:8
Nyansapɛ Ho AfotusɛmNnaadaa Ho KɔkɔbɔMe ba, tie wʼagya akwankyerɛna mpo wo na nkyerɛkyerɛ.
/// Mmebusɛm 1:9
Ɛbɛyɛ wo ti anuonyam abotirine wo kɔn mu atweaban.
/// Mmebusɛm 1:10
Me ba, sɛ nnebɔneyɛfo twetwe wo a,mma wɔn ho kwan.
/// Mmebusɛm 1:11
Sɛ wɔka se, “Bra ma yɛnkɔ;ma yɛnkɔtetɛw na yenkum obi,ma yɛnkɔtɛw ntwɛn mmɔborɔni bi;
/// Mmebusɛm 1:12
ma yɛmmemene wɔn anikann sɛ ɔda,koraa, te sɛ wɔn a wɔkɔ ɔda mu;
/// Mmebusɛm 1:13
yebenya nneɛma a ɛsom bo ahorowna yɛde asade ahyɛ yɛn afi ma;
/// Mmebusɛm 1:14
fa wo ho bɛhyɛ mu,na wubenya wo kyɛfa wɔ ahonyade no mu.”
/// Mmebusɛm 1:15
Me ba, wo ne wɔn nnantew,mfa wo nan nsi wɔn akwan so;
/// Mmebusɛm 1:16
Wɔn anan de ntɛmpɛ kɔ bɔne mu,na wɔde ahoɔhare ka mogya gu.
/// Mmebusɛm 1:17
So nni mfaso sɛ obi besum nnomaafiriwɔ beae a anomaa biara hu!
/// Mmebusɛm 1:18
Saa nnipa yi tetɛw pɛ wɔn ankasa mogya;wɔtetɛw wɔn ankasa wɔn ho!
/// Mmebusɛm 1:19
Saa na wɔn a wodi akorɔnne akyi no awiei te;ɛma wɔhwere wɔn nkwa!
/// Mmebusɛm 1:20
Nyansa A Wɔpo Ho KɔkɔbɔNyansa teɛ mu wɔ mmɔnten so,ɔma ne nne so wɔ aguabɔbea,
/// Mmebusɛm 1:21
ɔteɛ mu wɔ afasu no atifi,ɔkasa wɔ kuropɔn no apon ano se,
/// Mmebusɛm 1:22
“Mo adwenharefo, mobɛyɛ adwenhare akosi da bɛn?Fɛwdifo bedi fɛw akosi da bɛn?Nkwaseafo bekyi nimdeɛ akosi da bɛn?
/// Mmebusɛm 1:23
Sɛ mutiee mʼanimka a,anka mekaa me koma mu nsɛm nyinaa kyerɛɛ moma muhuu me nsusuwii.
/// Mmebusɛm 1:24
Nanso sɛ muyii mo aso, bere a mefrɛɛ mona amfa obiara ho, bere a meteɛɛ me nsa mu,
/// Mmebusɛm 1:25
sɛ mopoo mʼafotu,na moampɛ mʼanimka nti,
/// Mmebusɛm 1:26
me nso mɛserew mo wɔ mo amanehunu mu;sɛ abɛbrɛsɛ bi bu fa mo so a, midi mo ho fɛw,
/// Mmebusɛm 1:27
sɛ abɛbrɛsɛ bi bu fa mo so te sɛ ahum,na amanehunu bi bɔ fa mo so sɛ mfɛtɛ,na awerɛhow ne ɔhaw mene mo a,
/// Mmebusɛm 1:28
“Afei wɔbɛfrɛ me, nanso meremmua;wɔbɛhwehwɛ me, nanso wɔrenhu me.
/// Mmebusɛm 1:29
Esiane sɛ wokyii nimdeɛna wɔampɛ sɛ wobesuro Awurade,
/// Mmebusɛm 1:30
sɛ wɔpoo mʼafotu,na wobuu me nteɛso animtiaa nti,
/// Mmebusɛm 1:31
wobedi wɔn akwan so aba;na wɔn nhyehyɛe mu aduan bɛmee wɔn.
/// Mmebusɛm 1:32
Na ntetekwaafo asoɔden bekum wɔn,na nkwaseafo tirimudɛ bɛsɛe wɔn;
/// Mmebusɛm 1:33
Nanso obiara a obetie me no, ɔbɛtena ase asomdwoe muna ne ho bɛtɔ no a ɔrensuro ɔhaw biara.”
