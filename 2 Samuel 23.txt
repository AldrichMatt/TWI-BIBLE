/// 2 Samuel 23:1
Dawid Nsɛm A Etwa ToEyi ne Dawid nsɛm a etwaa to:“Dawid, Yisai ba barima aOnyankopɔn maa no nkɔso a ɛyɛ nwonwa,na Yakob Nyankopɔn sraa no ngo no,Israel nnwomhyehyɛfo mu otiban:
/// 2 Samuel 23:2
“Awurade honhom kasa fa me mu;ne nsɛm wɔ me tɛkrɛma so.
/// 2 Samuel 23:3
Israel Nyankopɔn kasae.Israel botan ka kyerɛɛ me se:‘Onipa a odi hene trenee mu,na ɔde Onyamesuro di hene no,
/// 2 Samuel 23:4
ɔte sɛ anɔpa hann,ɔte sɛ anɔpa a omununkum nni hɔ apueiwia hann;ɔte sɛ osutɔ akyi hyerɛn,na ɛma sare foforo pue fi asase mu.’
/// 2 Samuel 23:5
“Ɛyɛ me fi na Onyankopɔn ayi.Yiw, ɔne me ayɛ apam a ɛwɔ hɔ daa.Ne nhyehyɛe yɛ afebɔɔ, bi nni hɔ bio, na wɔasɔw ano.Ɔbɛhwɛ me yiyedi ne me nkɔso daa.
/// 2 Samuel 23:6
Na wɔn a wonnim Onyame no te sɛ nsɔe a wɔbɛtow agu,efisɛ wɔwowɔ nsa a eso mu no.
/// 2 Samuel 23:7
Ɛsɛ sɛ obi kɔ amia mu ansa na watwa wɔn agu;wɔde ogya bɛhyew wɔn dwerɛbee.”
/// 2 Samuel 23:8
Dawid DɔmmarimaDin a edidi so yi yɛ Dawid dɔmmarima:Nea odi kan ne Yoseb-Basebet a ofi Tahkemon, na ɔyɛ ɔsahene wɔ akofo akɛse Baasa bi so wɔ Dawid mmarima no mu. Ɔno na ɔde ne peaw kum atamfo akofo ahanwɔtwe wɔ ɔsa baako pɛ mu no.
/// 2 Samuel 23:9
Nea ɔto so abien wɔ baasa no mu no ne Dodo babarima Eleasar a ɔyɛ Ahohi aseni. Bere bi Eleasar ne Dawid ka bɔɔ mu, tew gyinae, de tiaa Filistifo bere a Israel asraafo no nyinaa aguan no. 
/// 2 Samuel 23:10
Okunkum Filistifo no ara kosii sɛ afei, na ontumi mpagyaw ne peaw. Nanso Awurade maa no dii nkonim saa da no. Asraafo a wɔaka no ansan amma kosii bere a ɛsɛ sɛ wɔkɔtase wɔn asade no.
/// 2 Samuel 23:11
Nea odi hɔ yɛ Sama a ɔyɛ Agee a ofi Harar babarima. Da koro bi, Filistifo no boaa wɔn ho ano wɔ Lehi, na wɔtow hyɛɛ Israelfo no so wɔ aseduafuw bi mu. Israel asraafo no guanee, 
/// 2 Samuel 23:12
nanso Sama gyinaa ne nan so pintinn wɔ afuw no mfimfini, kaa Filistifo no gui. Enti Awurade ma odii nkonim.
/// 2 Samuel 23:13
Twabere bi a na Dawid wɔ Adulam ɔbodan mu no, Filisti asraafo bɛkyeree nsraban wɔ Refaim bon mu. Dawid akofo nimdefo aduasa no mu baasa sian kohyiaa no wɔ hɔ. 
/// 2 Samuel 23:14
Saa bere no na Dawid te nsraban mu hɔ a na Filistifo asraafo no fa bi nso akɔtena Betlehem. 
/// 2 Samuel 23:15
Dawid daa nʼakɔnnɔ adi se, “Ao, sɛ minya nsu pa a ɛwɔ Betlehem abura a ɛwɔ kurow no pon no ano hɔ no bi a, anka mɛnom.” 
/// 2 Samuel 23:16
Enti baasa no bu faa Filistifo no mu kɔsaw nsu no bi fii abura no mu, de brɛɛ Dawid. Nanso wannom. Mmom, ohwie guu Awurade anim. 
/// 2 Samuel 23:17
Ɔteɛɛ mu se, “Awurade ma ɛmpare me sɛ mɛnom eyi! Saa nsu yi som bo te sɛ saa mmarima yi a wɔde wɔn nkwa too hɔ, kɔsaw nsu yi brɛɛ me yi mogya.” Enti Dawid annom. Mmarimasɛm a Baasa no dii no nhwɛso bi ni.
/// 2 Samuel 23:18
Dawid Akofo Akɛse AduasaNa Yoab nua Seruia babarima Abisai nso dii Aduasa no anim. Da bi, ɔde ne peaw kum atamfo akofo ahaasa wɔ ɔsa baako pɛ mu. Saa akokodurusɛm yi nti ne din hyetaa sɛ Baasa no. 
/// 2 Samuel 23:19
Abisai na ogyee din pa ara wɔ Aduasa no mu. Ɛwɔ mu, wannye din sɛ Baasa no ho de, nanso na ɔno ne Aduasa no safohene.
/// 2 Samuel 23:20
Na Yehoiada babarima Benaia nso yɛ ɔkofo kokodurufo a ofi Kabseel. Odii mmarimasɛm bebree a bi ne sɛ, okum Moab akofo akɛse baanu. Bere bi nso, ɔtaa gyata, ma wɔkɔtɔɔ amoa mu. Na sukyerɛmma atɔ, ama fam ayɛ toro de, nanso ɔkyeree gyata no, kum no. 
/// 2 Samuel 23:21
Bere bi nso, ɔde abaaporiwa a na okura no kum Misraimni ɔkofo kɛse bi a na ɔno kura peaw. Benaia hwim peaw no fii Misraimni no nsam, na ɔde kum no. 
/// 2 Samuel 23:22
Eyinom na Yehoiada babarima Benaia yɛe, ma ogyee din te sɛ Baasa no. 
/// 2 Samuel 23:23
Na ɔwɔ anuonyam sen wɔn a na wɔfra Aduasa no mu no biara, nanso na ɔnka Baasa no ho. Na Dawid yɛɛ no nʼawɛmfo no so sahene.
/// 2 Samuel 23:24
Wɔn a aka a na wɔfra Aduasa no mu no ni:Yoab nuabarima Asahel;Dodo a ofi Betlehem babarima Elhanan;
/// 2 Samuel 23:25
Sama a ofi Harod;Elika a ofi Harod;
/// 2 Samuel 23:26
Heles a ofi Palti;Ira, Ikes a ofi Tekoa babarima;
/// 2 Samuel 23:27
Abieser a ofi Anatot;Sibekai a ofi Husa;
/// 2 Samuel 23:28
Salmon a ofi Ahoa;Maharai a ofi Netofa;
/// 2 Samuel 23:29
Heleb, Baana a ofi Netofa babarima;Itai, Ribai a ofi Gibea (Benyamin abusuakuw mu) babarima;
/// 2 Samuel 23:30
Benaia a ofi Piraton;Hidai a ofi Nahale-Gaas;
/// 2 Samuel 23:31
Arbatini Abi-Albon;Asmawet a ofi Bahurim;
/// 2 Samuel 23:32
Eliahba a ofi Saalbon;Yaasen mmabarima;
/// 2 Samuel 23:33
Yonatan, Sama a ofi Harar babarima;Sarar, Ahiam a ofi Maaka babarima;
/// 2 Samuel 23:34
Elifelet, Ahasbai a ofi Maaka babarima;Eliam, Ahitofel a ofi Gilo babarima;
/// 2 Samuel 23:35
Hesro a ofi Karmel;Paarai a ofi Arba;
/// 2 Samuel 23:36
Igal, Natan a ofi Soba babarima;Bani a ofi Gad;
/// 2 Samuel 23:37
Selek a ofi Amon;Naharai a ofi Beerot (Yoab akodekurafo);
/// 2 Samuel 23:38
Ira a ofi Yitri;Gareb a ofi Yitri;
/// 2 Samuel 23:39
Hetini Uria.Wɔn nyinaa dodow yɛ aduasa ason.
