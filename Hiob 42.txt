/// Hiob 42:1
Hiob Bua AwuradeNa Hiob buaa Awurade se,
/// Hiob 42:2
“Minim sɛ wutumi yɛ nneɛma nyinaa;obiara rentumi nsɛe wo nhyehyɛe.
/// Hiob 42:3
Wubisa se, ‘Hena ni a onni nimdeɛ nso osiw mʼafotu ho kwan?’Ampa ara mekaa nneɛma a mente ase no ho nsɛm,nneɛma a ɛyɛ nwonwa ma me.
/// Hiob 42:4
“Wokae se, ‘Tie na menkasa;mebisa wo nsɛmna ɛsɛ sɛ woma me mmuae.’
/// Hiob 42:5
Mate wo nka pɛn,na mprempren de, mʼani ahu wo.
/// Hiob 42:6
Ɛno nti mibu me ho animtiaana mete mfutuma ne nsõ mu de kyerɛ mʼahonu.”
/// Hiob 42:7
AwieiNa Awurade kaa nsɛm yi kyerɛɛ Hiob wiei no, Awurade ka kyerɛɛ Temanni Elifas se, “Me bo afuw wo ne wo nnamfonom baanu no, efisɛ moanka me ho asɛm a ɛyɛ nokware sɛnea me somfo Hiob kae no. 
/// Hiob 42:8
Afei, momfa anantwi ason ne adwennini ason, na monkɔ me somfo Hiob nkyɛn, na monkɔbɔ ɔhyew afɔre mma mo ho. Me somfo Hiob bɛbɔ mpae ama mo, na metie ne mpaebɔ no na merenyɛ mo sɛnea ɛfata mo nkwaseasɛm no, nsɛm a moka faa me ho no nyɛ nokware sɛnea me somfo Hiob yɛe no.” 
/// Hiob 42:9
Enti Temanni Elifas ne Suhini Bildad ne Naamani Sofar yɛɛ sɛnea Awurade hyɛɛ wɔn no; na Awurade tiee Hiob mpaebɔ.
/// Hiob 42:10
Hiob bɔɔ mpae maa ne nnamfonom akyi no, Awurade san yɛɛ no ɔdefo bio na ɔde nʼahode a na ɔwɔ kan no mmɔho abien maa no. 
/// Hiob 42:11
Afei, ne nuabarimanom, ne nuabeanom nyinaa ne obiara a na onim no dedaw no baa ne fi ne no bedidii. Wɔkyekyee ne werɛ wɔ amanehunu a Awurade ma ɔkɔɔ mu no ho, na wɔn mu biara brɛɛ no dwetɛ ne sikakɔkɔɔ kaa.
/// Hiob 42:12
Awurade hyiraa Hiob nkwa awiei sen ne mfiase. Onyaa nguan mpem dunan, yoma mpem asia, anantwinini mpamho apem ne mfurum abere apem. 
/// Hiob 42:13
Bio onyaa mmabarima baason ne mmabea baasa. 
/// Hiob 42:14
Ɔtoo ne babea piesie no din Yemima, na nea odi so no Kesia na nea ɔto so abiɛsa no de Keren-Hapuk. 
/// Hiob 42:15
Asase no so nyinaa, na mmaa biara nni hɔ a wɔn ho yɛ fɛ sɛ Hiob mmabea no, na wɔn agya de wɔn kaa wɔn nuabarimanom no ho maa wɔn agyapade.
/// Hiob 42:16
Eyi akyi no, Hiob dii mfirihyia ɔha aduanan; ohuu ne mma ne ne nenanom awo ntoatoaso anan. 
/// Hiob 42:17
Afei owui a na wabɔ akwakoraa pa ara.
