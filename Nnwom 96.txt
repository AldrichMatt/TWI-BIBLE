/// Nnwom 96:1
Dwom Monto dwom foforo mma Awurade;asase nyinaa monto dwom mma Awurade.
/// Nnwom 96:2
Monto dwom mma Awurade, monkamfo ne din;mompae mu nka ne nkwagye no daa daa.
/// Nnwom 96:3
Monka nʼanuonyam wɔ amanaman mu,monka nʼanwonwade a wayɛ wɔ nnipa mu.
/// Nnwom 96:4
Awurade yɛ ɔkɛse na nkamfo fata no;ɛsɛ sɛ wosuro no sen anyame nyinaa.
/// Nnwom 96:5
Aman so anyame nyinaa yɛ ahoni bi kwa,nanso Awurade na ɔbɔɔ ɔsoro.
/// Nnwom 96:6
Anuonyam ne kɛseyɛ wɔ nʼanim;ahoɔden ne anuonyam wɔ ne kronkronbea hɔ.
/// Nnwom 96:7
Momfa mma Awurade, amanaman mmusuakuw,momfa anuonyam ne tumi mma Awurade.
/// Nnwom 96:8
Momfa anuonyam ne din a ɛfata mma Awurade;momfa afɔrebɔde nhyɛn nʼadiwo hɔ.
/// Nnwom 96:9
Monsɔre Awurade wɔ ne kronkronyɛ fɛfɛ mu;asase nyinaa momma mo ho mpopo wɔ nʼanim.
/// Nnwom 96:10
Monka nkyerɛ aman nyinaa se, “Awurade di hene.”Wɔabɔ asase atim hɔ pintinn, wɔrentumi ntutu;ɔde pɛpɛyɛ bebu nnipa atɛn.
/// Nnwom 96:11
Momma ɔsorosoro ani nnye, na asase nni ahurusi;momma po ne mu nneɛma nyinaa nworo;
/// Nnwom 96:12
Momma mfuw ne so nneɛma nyinaa mmɔ ose;momma kwae mu nnua nyinaa mfa ahosɛpɛw nto nnwom.
/// Nnwom 96:13
Momma abɔde nyinaa nni ahurusi wɔ Awurade anim, efisɛ ɔreba,ɔreba abebu asase no atɛn.Ɔde trenee bebu wiase atɛnna woabu nnipa nso atɛn wɔ ne nokware mu.
