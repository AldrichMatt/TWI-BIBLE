/// Nnwom 29:1
Dwom Dawid dwom.Momfa mma Awurade no, mo ɔsoro abɔde,momfa anuonyam ne tumi mma Awurade.
/// Nnwom 29:2
Momfa anuonyam a ɛfata Awurade din mma no;monsɔre Awurade wɔ nʼanuonyam kronkron mu.
/// Nnwom 29:3
Awurade nne wɔ nsu no so;anuonyam Nyankopɔn bobɔ mu,Awurade bobɔ mu wɔ nsu akɛse so.
/// Nnwom 29:4
Awurade nne mu wɔ tumi;Awurade nne mu wɔ anuonyam.
/// Nnwom 29:5
Awurade nne bubu sida;Awurade nne bubu Lebanon sida mu nketenkete
/// Nnwom 29:6
Ɔma Lebanon huruhuruw te sɛ nantwi ba,na Sirion nso sɛ ɛko ba.
/// Nnwom 29:7
Awurade nne pa ma anyinam gya dɛw.
/// Nnwom 29:8
Awurade nne wosow sare so;Awurade wosow Kades sare.
/// Nnwom 29:9
Awurade nne kyinkyim adumna ɛma kwae yɛ kwaterekwa.Nʼasɔredan mufo nyinaa teɛ mu ka se,“Anuonyam nka Onyankopɔn!”
/// Nnwom 29:10
Awurade di hene wɔ nsuyiri so;wɔasi Awurade hene afebɔɔ.
/// Nnwom 29:11
Awurade ma ne nkurɔfo ahoɔden,na ɔde asomdwoe hyira wɔn.
