/// Nnwom 139:1
Dwom Dawid dwom.Awurade, woahwehwɛ me muna woahu me.
/// Nnwom 139:2
Wunim mʼasetena ne me sɔre;wufi akyirikyiri hu mʼadwene mu.
/// Nnwom 139:3
Wunim mʼadifi ne me nnae mu;wunim mʼakwan nyinaa mu.
/// Nnwom 139:4
Ansa na mebue mʼano akasa noAwurade, na wunim ne nyinaa dedaw.
/// Nnwom 139:5
Woakata me ho nyinaa ahyiana wobɔ me ho ban.
/// Nnwom 139:6
Saa nimdeɛ yi yɛ me nwonwa dodo,ɛkɔ soro dodo ma me sɛ medu ho.
/// Nnwom 139:7
Ɛhe na metumi afi wo honhom anim akɔ?Ɛhe na metumi aguan afi wʼanim akɔ?
/// Nnwom 139:8
Sɛ meforo soro a, wowɔ hɔ.Na mekɔsɛw me kɛtɛ wɔ asaman a, wo ni.
/// Nnwom 139:9
Sɛ mede adekyee ntaban tuna mekɔtena po akyi nohɔ a,
/// Nnwom 139:10
mpo hɔ na wo nsa begya me akɔ,na wo nsa nifa beso me mu.
/// Nnwom 139:11
Na meka se, “Ampa ara sum mmɛkata me sona hann nnan adesae ntwa me ho nhyia a,”
/// Nnwom 139:12
sum mpo nyɛ sum mma wo;na anadwo bɛhyerɛn sɛ awia;sum ne hann yɛ wo pɛ.
/// Nnwom 139:13
Na wo na wobɔɔ me honhomwonwen me wɔ me na awotwaa mu.
/// Nnwom 139:14
Mekamfo wo, efisɛ woyɛɛ me anwonwakwan so a ɛyɛ hu;wo nnwuma yɛ nwonwa.Minim ɛno yiye pa ara.
/// Nnwom 139:15
Wɔamfa me bɔbea anhintaw wobere a wɔyɛɛ me kokoa mu no;bere a wɔnwenee me wɔ asase bun mu no,
/// Nnwom 139:16
wʼani huu me, bere a meyɛ mogyatɔw no.Nna dodow a woatwa ama me no,wɔakyerɛw ne nyinaa wɔ wo nhoma muansa na mu baako reba mu.
/// Nnwom 139:17
Onyankopɔn, wo nsusuwii som bo ma me!woka ne nyinaa bɔ mu a, ɛtrɛw dodo!
/// Nnwom 139:18
Sɛ mise mɛkan a,ne dodow bɛboro mpoano nwea,sɛ minyan a,me ne wo wɔ hɔ ara.
/// Nnwom 139:19
Sɛ anka, Onyankopɔn, wubekunkum amumɔyɛfo ɛ!Mumfi me so, mo a moyɛ mogyapɛfo!
/// Nnwom 139:20
Wɔde adwemmɔne ka wo ho asɛm;wʼatamfo mmmɔ wo din pa.
/// Nnwom 139:21
Awurade, metan wɔn a wɔtan wo,na mikyi wɔn a wɔsɔre tia wo no ana?
/// Nnwom 139:22
Minni hwee sɛ ɔtan a mewɔ ma wɔn;mefa wɔn sɛ mʼatamfo.
/// Nnwom 139:23
Hwehwɛ me mu, Onyankopɔn, na hu me koma;sɔ me hwɛ, na hu mʼadwene.
/// Nnwom 139:24
Hwɛ sɛ bɔne bi wɔ me mu a,na di mʼanim fa daa nkwa kwan so.
