/// Mmebusɛm 28:1
Omumɔyɛfo guan bere a obiara ntaa no,nanso atreneefo koko yɛ duru sɛ gyata.
/// Mmebusɛm 28:2
Atuatewman nya sodifo pii,nanso onipa a ɔwɔ nhumu ne nimdeɛ ma mmara yɛ adwuma.
/// Mmebusɛm 28:3
Sodifo a ɔhyɛ ahiafo so note sɛ osu mu ahum a ennyaw nnɔbae bi wɔ akyi.
/// Mmebusɛm 28:4
Wɔn a wɔpo mmara no kamfo amumɔyɛfo,na wɔn a wodi mmara so no siw wɔn kwan.
/// Mmebusɛm 28:5
Abɔnefo nte atɛntrenee ase,nanso wɔn a wɔhwehwɛ Awurade no, te ase yiye.
/// Mmebusɛm 28:6
Ohiani a ne nantew ho nni asɛmye sen ɔdefo a nʼakwan yɛ kɔntɔnkye.
/// Mmebusɛm 28:7
Nea odi mmara so yɛ ɔba a ɔwɔ nhumu,nanso nea ɔne adidibradafo bɔ no gu nʼagya anim ase.
/// Mmebusɛm 28:8
Nea ogye mfɛntom mmoroso de nya ne ho no,ɔboaboa ano ma nea ɔbɛyɛ ahiafo adɔe.
/// Mmebusɛm 28:9
Sɛ obi nni mmara so a,ne mpaebɔ mpo yɛ akyiwade.
/// Mmebusɛm 28:10
Nea odi atreneefo anim de wɔn fa ɔkwan bɔne so nobɛhwe ɔno ankasa afiri mu,nanso wɔn a wɔn ho nni asɛm no benya agyapade a eye.
/// Mmebusɛm 28:11
Ɔdefo tumi yɛ onyansafo wɔ nʼankasa ani so,nanso ohiani a ɔwɔ nhumu no hu sɛnea ɔte.
/// Mmebusɛm 28:12
Sɛ atreneefo di nkonim a, nnipa di ahurusi pii;nanso sɛ amumɔyɛfo nya tumi a nnipa kohintaw.
/// Mmebusɛm 28:13
Onipa a ɔkata ne bɔne so no nnya nkɔso,na nea ɔka ne bɔne na ogyae yɛ no nya ahummɔbɔ.
/// Mmebusɛm 28:14
Nhyira nka nea osuro Awurade bere nyinaa,nanso nea opirim ne koma no tɔ amane mu.
/// Mmebusɛm 28:15
Omumɔyɛfo a odi nnipa a wonni mmoa so note sɛ gyata a ɔbobɔ mu anaa sisi a nʼani abere.
/// Mmebusɛm 28:16
Ɔsodifo tirimɔdenfo nni adwene,na nea okyi mfaso a wɔnam ɔkwan bɔne so nya no benya nkwa tenten.
/// Mmebusɛm 28:17
Nea awudi ma ne tiboa bu no fɔ nobɛyɛ ɔkobɔfo akosi ne wu da;wɔmma obiara nsiw no kwan.
/// Mmebusɛm 28:18
Nea ne nantew ho nni asɛm no, wogye no fi ɔhaw mu,nanso nea nʼakwan yɛ kɔntɔnkye no bɛhwe ase mpofirim.
/// Mmebusɛm 28:19
Nea ɔyɛ nʼasase so adwuma no benya aduan pii,nanso wɔn a wodi nnaadaasɛm akyi no benya wɔn so ne wɔn hia.
/// Mmebusɛm 28:20
Wobehyira onipa nokwafo pii,na nea ɔpere pɛ ahonyade no remfa ne ho nni.
/// Mmebusɛm 28:21
Nhwɛanim nye,nanso aduan kakraa bi nti nnipa bɛyɛ bɔne.
/// Mmebusɛm 28:22
Nea ɔyɛ pɛpɛe pere sɛ ɔbɛyɛ ɔdefona onnim sɛ ohia retwɛn no.
/// Mmebusɛm 28:23
Nea ɔka obi anim no bɛsɔ nnipa ani akyiri noasen nea ɔwɔ tɛkrɛmadɛ.
/// Mmebusɛm 28:24
Nea ɔbɔ nʼagya anaa ne na korɔnna ɔka se, “Ɛnyɛ bɔne no,”ɔne ɔsɛefo na ɛbɔ.
/// Mmebusɛm 28:25
Odifudepɛfo de mpaapaemu bana nea ɔde ne ho to Awurade so no benya nkɔso.
/// Mmebusɛm 28:26
Nea ogye ne ho di no yɛ ɔkwasea,na nea ɔnantew nyansa mu no wobegye no.
/// Mmebusɛm 28:27
Nea ɔma ahiafo no, hwee renhia no,nanso nea obu nʼani gu wɔn so no nya nnome pii.
/// Mmebusɛm 28:28
Sɛ amumɔyɛfo nya tumi a, nnipa kohintaw;na sɛ amumɔyɛfo ase tɔre a, atreneefo ase dɔ.
