/// Hiob 28:1
“Beae a wotu dwetɛ wɔ hɔne beae a wɔnan sika kɔkɔɔ.
/// Hiob 28:2
Wotu dade fi fam,na wɔnan kɔbere fi dadebo mu.
/// Hiob 28:3
Onipa ma sum ba awiei;na ɔhwehwɛ kɔ akyirikyiri asase mukɔhwehwɛ dadebo wɔ sum kabii mu.
/// Hiob 28:4
Wɔde fagudetu afiri hyɛ beae a ɛmmɛn ɔdesani atenae,mmeae a nnipa anan nsii hɔ da,baabi a ɛmmɛn nnipa no, ɛhɔ na wodi aforosian.
/// Hiob 28:5
Asase a ɛbɔ aduan no,wɔdan ase no te sɛ nea wɔde ogya na ayɛ;
/// Hiob 28:6
hoabo fi nʼabotan muna sikakɔkɔɔ mpɔw nso wɔ ne mfutuma mu.
/// Hiob 28:7
Ɔkɔre biara nnim saa kwan a ahintaw no,akoroma biara ani nhuu ɛ.
/// Hiob 28:8
Mmoa ahantanfo nsi hɔna gyata nkɔdɛɛdɛɛ wɔ hɔ.
/// Hiob 28:9
Onipa nsa paapae abotan dennenna ɔma mmepɔw ase da hɔ.
/// Hiob 28:10
Otwa aka fa abotan mu,na ohu nʼademude nyinaa.
/// Hiob 28:11
Ɔhwehwɛ baabi a nsubɔnten ti wɔna ɔda nneɛma a ahintaw adi.
/// Hiob 28:12
“Nanso ɛhe na yebehu nea nyansa hyɛ?Ɛhe na ntease te?
/// Hiob 28:13
Onipa renhu ne bo a ɛsom;wɔrenhu wɔ ateasefo asase so.
/// Hiob 28:14
Na ebun ka se, ‘Enni me mu’;na po nso se, ‘Enni me nkyɛn.’
/// Hiob 28:15
Wɔrentumi mfa sikakɔkɔɔ ankasa ntɔ,na wɔrentumi mfa dwetɛ nkari ne bo.
/// Hiob 28:16
Wɔrentumi mfa Ofir sikakɔkɔɔ ntɔapopobibiribo anaa hoabo nso saa ara.
/// Hiob 28:17
Wɔrentumi mfa ahwehwɛ anaa sikakɔkɔɔ ntoto ho,na wɔrentumi mfa sikakɔkɔɔ nnwinne nsesa.
/// Hiob 28:18
Ɛnsɛ sɛ yɛbɔ ahene panyin ne ahwehwɛbo din;nyansa bo sen nhene pa.
/// Hiob 28:19
Etiopia akraatebo ne no nsɛ;wɔrentumi mfa sikakɔkɔɔ kronkron ntɔ.
/// Hiob 28:20
“Ɛno de, na ɛhe na nyansa fi?Ɛhe na ntease te?
/// Hiob 28:21
Wɔde asie abɔde biara ani,wɔde asie wim nnomaa mpo.
/// Hiob 28:22
Ɔsɛe ne Owu ka se,‘Yɛate no huhuhuhu kɛkɛ.’
/// Hiob 28:23
Onyankopɔn te ɔkwan a ɛkɔ hɔ ase,na ɔno nko ara na onim faako a ɛte,
/// Hiob 28:24
efisɛ ɔhwɛ kodu nsase anona ohu biribiara a ɛwɔ ɔsoro ase.
/// Hiob 28:25
Bere a ɔhyɛɛ mframa ano den too hɔna osusuw nsuwa no,
/// Hiob 28:26
bere a ɔkaa no ɔhyɛ so kyerɛɛ osutɔna otwaa kwan maa aprannaa no,
/// Hiob 28:27
afei ɔhwɛɛ nyansa na ɔkarii no hwɛe;na ogyee no too mu na ɔsɔɔ no hwɛe.
/// Hiob 28:28
Na ɔka kyerɛɛ onipa se,‘Awurade suro, ɛno ne nyansa;na sɛ wokyi bɔne, yɛ ntease.’ ”
