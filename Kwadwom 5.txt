/// Kwadwom 5:1
Awurade, kae nea aba yɛn so;hwɛ, na hu yɛn animguase.
/// Kwadwom 5:2
Wɔadan yɛn agyapade ama ahɔho,wɔde yɛn afi ama ananafo.
/// Kwadwom 5:3
Yɛayɛ nyisaa na yenni agyanom,yɛn nanom yɛ akunafo.
/// Kwadwom 5:4
Ɛsɛ sɛ yɛtɔ nsu a yɛnom;yebenya nnyina a, gye sɛ yɛtɔ.
/// Kwadwom 5:5
Wɔn a wɔtaa yɛn no abɛn yɛn pɛɛ;Yɛabrɛ na yennya ahomegye.
/// Kwadwom 5:6
Yɛde yɛn ho maa Misraim ne Asiriasɛnea yebenya aduan a ɛbɛso yɛn.
/// Kwadwom 5:7
Yɛn agyanom yɛɛ bɔne, na wonni hɔ bio,na yɛn na wɔn asotwe abɛda yɛn so.
/// Kwadwom 5:8
Nkoa di yɛn so,na obiara nni hɔ a obegye yɛn afi wɔn nsam.
/// Kwadwom 5:9
Yɛde yɛn nkwa bɔ afɔre de pɛ yɛn anoduan,afoa a ɛwɔ sare so no nti.
/// Kwadwom 5:10
Yɛn honam adɔ sɛ fononoo.Ɔkɔm ama atiridii abɔ yɛn.
/// Kwadwom 5:11
Wɔato mmea mmonnaa wɔ Sion,ne mmabun a wɔwɔ Yuda nkurow so.
/// Kwadwom 5:12
Wɔkyekyere mmapɔmma nsa na wɔasɛn wɔn;wɔmmfa nidi mma mpanyimfo.
/// Kwadwom 5:13
Mmerante yɛ adwumaden wɔ awiyammo so;na mmerantewa nan toto wɔ nnyina duruduru ase.
/// Kwadwom 5:14
Mpanyimfo ntena kuropɔn apon ano bio;mmerante agyae wɔn nnwonto.
/// Kwadwom 5:15
Ahosɛpɛw afi yɛn koma mu;yɛn asaw adan agyaadwotwa.
/// Kwadwom 5:16
Ahenkyɛw afi yɛn ti so.Yɛn ara, yennue sɛ yɛayɛ bɔne!
/// Kwadwom 5:17
Eyi nti yɛn koma atɔ beraw,eyinom nti yɛn ani so ayɛ kusuu
/// Kwadwom 5:18
wɔ Sion bepɔw a ada mpanna sakraman nenam so no nti.
/// Kwadwom 5:19
Wo, Awurade, di hene afebɔɔ;wʼahengua fi awo ntoatoaso kosi awo ntoatoaso.
/// Kwadwom 5:20
Adɛn nti na wo werɛ fi yɛn daa yi?Adɛn nti na wagyaw yɛn, mmere tenten mu yi?
/// Kwadwom 5:21
Ka yɛn bata wo ho bio, Awurade, na yɛatumi asan aba wo nkyɛn;yɛ yɛn nna foforo sɛ tete no
/// Kwadwom 5:22
gye sɛ woapo yɛn koraaanaasɛ wo bo afuw yɛn mmoroso.
