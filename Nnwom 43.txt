/// Nnwom 43:1
Dwom Me Nyankopɔn, bu me bem,na ka mʼasɛm a etia ɔman a wonsuro wo no ma me;gye me fi nnaadaafo ne amumɔyɛfo nsam.
/// Nnwom 43:2
Woyɛ Onyankopɔn, mʼabandennen.Adɛn nti na woapo me?Adɛn nti na ɛsɛ sɛ menantenantew twa adwomʼatamfo nhyɛso nti?
/// Nnwom 43:3
Soma wo hann ne wo nokwarema wɔnkyerɛ me kwan;ma wɔmfa me mmra wo Bepɔw Kronkron no so,faako a wote no.
/// Nnwom 43:4
Afei, mɛkɔ Onyankopɔn afɔremuka anim,mʼanigye ne mʼahosɛpɛw Nyankopɔn nkyɛn.Mede sanku beyi wo ayɛ,Onyankopɔn, me Nyankopɔn.
/// Nnwom 43:5
Me kra, adɛn, na woabotow?Adɛn na woayɛ basaa wɔ me mu saa?Fa wo ho to Onyankopɔn so,na mɛkɔ so ayi no ayɛ,mʼAgyenkwa ne me Nyankopɔn.
