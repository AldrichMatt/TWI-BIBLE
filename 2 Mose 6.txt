/// 2 Mose 6:1
Awurade ka kyerɛɛ Mose se, “Wubehu nea mede bɛyɛ Farao. Menam me tumi so bɛhyɛ no na wama me nkurɔfo no akɔ; me basa kokuroo no bɛma wapam wɔn afi ɔman no mu.”
/// 2 Mose 6:2
Na Onyankopɔn ka kyerɛɛ Mose se, “Mene Awurade no. 
/// 2 Mose 6:3
Miyii me ho adi kyerɛɛ Abraham, Isak ne Yakob sɛ Onyankopɔn tumfo. Nanso mammɔ me din sɛ Awurade no ankyerɛ wɔn. 
/// 2 Mose 6:4
Na me ne wɔn hyehyɛɛ apam sɛ mede Kanaan asase a na tete no wɔte so sɛ ahɔho no bɛma wɔn ne wɔn asefo. 
/// 2 Mose 6:5
Bio, mate Israelfo apinisi ne nya a Misraimfo di wɔn no nyinaa na makae me ne wɔn apam no.
/// 2 Mose 6:6
“Enti ka kyerɛ Israelfo no se, ‘Me, Awurade, menam me tumi so bɛyɛ anwonwade de ayi wɔn afi nkoasom mu ama wɔade wɔn ho. 
/// 2 Mose 6:7
Megye wɔn ato mu sɛ me nkurɔfo na mayɛ wɔn Nyankopɔn. Na wobehu sɛ mene Awurade, wɔn Nyankopɔn a wagye wɔn afi Misraimfo nsam no. 
/// 2 Mose 6:8
Mede wɔn bɛba asase a mehyɛɛ bɔ sɛ mede bɛma Abraham, Isak ne Yakob no so. Saa asase no bɛyɛ mo agyapade. Mene Awurade no.’ ”
/// 2 Mose 6:9
Enti Mose kaa asɛm a Onyankopɔn ka kyerɛɛ no no kyerɛɛ nnipa no, nanso wɔantie, esiane abawpa a efi ɔhyɛ ntraso nti.
/// 2 Mose 6:10
Afei, Awurade ka kyerɛɛ Mose se, 
/// 2 Mose 6:11
“San kɔ Farao nkyɛn kɔka kyerɛ no sɛ ɔmma Israelfo no mfi ne man no mu nkɔ.”
/// 2 Mose 6:12
Nanso Mose kae se, “Sɛ Israelfo no rentie me a, ɛbɛyɛ dɛn na Farao betie me, bere a mʼano ntewee yi?”
/// 2 Mose 6:13
Afei, Awurade hyɛɛ Mose ne Aaron sɛ wɔnsan nkɔ Israelfo no ne Farao a ɔyɛ Misraimfo hene no nkyɛn nkɔka nkyerɛ no se ɔmma Israelfo no kwan na womfi Misraim asase so nkɔ.
/// 2 Mose 6:14
Mose Ne Aaron AbusuabɔNnipa a na wotuatua Israel mmusuakuw no ano no din na edidi so yi:Ruben a ɔyɛ Israel abakan mmabarima yɛ:Hanok, Palu, Hesron, Karmi.Eyinom na wɔwoo Ruben asefo.
/// 2 Mose 6:15
Simeon mmabarima:Yemuel, Yamin, Ohad, Yakin, Sohar ne Saulo a na ne na yɛ Kanaanni.Eyinom na wɔwoo Simeon asefo.
/// 2 Mose 6:16
Lewi mmabarima:Gerson, Kohat, MerariLewi dii mfe ɔha aduasa ason.
/// 2 Mose 6:17
Gerson mmabarima:Libni, Simei a wɔyɛ mmusua ti.
/// 2 Mose 6:18
Kohat mmabarima:Amram, Ishar, Hebron, Usiel.Kohat dii mfe ɔha aduasa abiɛsa.
/// 2 Mose 6:19
Merari mmabarima:Mahli, Musi.Saa nnipa a wɔabobɔ wɔn din mpanyin mu no no yɛ Lewi abusuafo.
/// 2 Mose 6:20
Amram waree nʼagya nuabea Yokebed na wɔwoo Mose ne Aaron.Amram dii mfe ɔha aduasa ason.
/// 2 Mose 6:21
Ishar mmabarima:Kora, Nefeg, Sikri.
/// 2 Mose 6:22
Usiel mmabarima:Misael, Elsafan, Sitri.
/// 2 Mose 6:23
Aaron waree Aminadab babea Elisaba a ɔyɛ Nahson nuabea. Wɔn mma din ni: Nadab, Abihu, Eleasar ne Itamar.
/// 2 Mose 6:24
Kora mmabarima:Asir, Elkana, AbiasafEyinom ne Kora asefo.
/// 2 Mose 6:25
Aaron babarima Eleasar waree Putiel mmabea no baako. Na Pinehas yɛ wɔn mma no mu baako.Nnipa a wɔabobɔ wɔn din yi ne wɔn a na wotuatua Lewifo mmusuakuw no ano.
/// 2 Mose 6:26
Saa Aaron ne Mose yi ara na Awurade ka kyerɛɛ wɔn se, “Munkoyi Israelfo nyinaa mfi Misraim asase so” no. 
/// 2 Mose 6:27
Na wɔn na wɔkɔɔ Farao hɔ kɔkaa se ɔmma Israelfo no mfi Misraim no.
/// 2 Mose 6:28
Da a Awurade kasa kyerɛɛ Mose wɔ Misraim asase so no, 
/// 2 Mose 6:29
ɔkae se, “Mene Awurade no. Ka asɛm biara a mereka yi kyerɛ Farao a ɔyɛ Misraim hempɔn no.”
/// 2 Mose 6:30
Na Mose ka kyerɛɛ Awurade bio se, “Mʼano ntewee yi, ɛbɛyɛ dɛn na asɛm a mɛka no bɛtɔ Farao asom ama watie me?”
