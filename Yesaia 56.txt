/// Yesaia 56:1
Afoforo NkwagyeSɛɛ na Awurade se:“Monkɔ so mmu atɛntreneena monyɛ nea eye,efisɛ me nkwagye abɛnna ɛrenkyɛ me trenee bɛda adi.
/// Yesaia 56:2
Nhyira nka onipa a ɔyɛ eyi,onipa a okura mu dennen,nea ɔkae Homeda na ɔyɛ no kronkron,na ɔkame ne ho fi bɔneyɛ ho.”
/// Yesaia 56:3
Mma ɔnanani a ɔde ne ho ama Awurade nka se,“Ampa ara Awurade renkan me mfra ne nkurɔfo mu.”Na piamni biara nso nwiinwii sɛ,“Meyɛ duwui.”
/// Yesaia 56:4
Sɛɛ na Awurade se,“Piamfo a wɔkae me homenna,wɔn a wɔyɛ nea ɛsɔ mʼanina wokura mʼapam mu dennen,
/// Yesaia 56:5
mɛma wɔn, wɔ mʼasɔredan ne ho afasu nonkae ade ne din a,ɛkyɛn mmabarima ne mmabea;mɛma wɔn din a ɛbɛtena hɔ afebɔɔdin a ɛrentwa mu.
/// Yesaia 56:6
Na ananafo a wɔde wɔn ho bata Awurade hosɛ wɔbɛsom no,sɛ wɔbɛdɔ Awurade din,na wɔasɔre no,wɔn a wɔkae Homeda na wɔyɛ no kronkron nyinaana wokura mʼapam mu dennen,
/// Yesaia 56:7
eyinom na mede wɔn bɛba me bepɔw kronkron no sona mama wɔn anigye wɔ me mpaebɔfi.Wɔn ɔhyew afɔrebɔde ne afɔrebɔ ahorow nomegye wɔ mʼafɔremuka so;na wɔbɛfrɛ me fiaman nyinaa mpaebɔfi.”
/// Yesaia 56:8
Otumfo Awurade,nea ɔboaboa Israelfo a wɔatwa wɔn asu ano no ka se:“Mɛkɔ so aboaboa afoforo ano aka wɔn hoaka wɔn a maboa wɔn ano dedaw no ho.”
/// Yesaia 56:9
Onyankopɔn Sobo A Etia AmumɔyɛfoMommra, mo wuram mmoadoma nyinaa,mummedidi, mo kwae mu mmoa nyinaa!
/// Yesaia 56:10
Israel awɛmfo yɛ anifuraefo,wɔn mu biara nni nimdeɛ;wɔn nyinaa yɛ akraman mum,wontumi mmobɔ mu;wɔdeda hɔ na wɔsoso dae,nna yɛ wɔn dɛ.
/// Yesaia 56:11
Wɔyɛ akraman a wɔpɛ aduan yiye;wonnidi mmee da.Wɔyɛ nguanhwɛfo a wonni ntease;wɔn nyinaa fa wɔn kwan,obiara pɛ nʼankasa mfaso.
/// Yesaia 56:12
“Mommra,” obiara teɛ mu se, “momma me nsa!Momma yɛnnom bobesa mmow!Na ɔkyena bɛyɛ sɛ nnɛ,ebia ɛbɛsen nnɛ koraa.”
