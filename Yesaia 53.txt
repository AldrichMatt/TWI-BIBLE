/// Yesaia 53:1
Hena na wagye yɛn asɛm no adi?na Awurade abasa no, hena so na ada adi?
/// Yesaia 53:2
Onyin wɔ nʼanim te sɛ dua amono ketewa bi,te sɛ ntin a efi asase wosee mu.Onni ahoɔfɛ anaa anuonyam a ɛbɛtwetwe yɛn akɔ ne nkyɛn.Ne tebea mu nni biribiara a ɛbɛma yɛapɛ no.
/// Yesaia 53:3
Nnipa bɔɔ no ahohora na wɔpoo no,Ɔwerɛhowni a onim ɔyaw.Te sɛ obi a nnipa de wɔn anim hintaw nowobuu no animtiaa na yɛammu no.
/// Yesaia 53:4
Ampa ara ɔfaa yɛn mmerɛwyɛ,na ɔsoaa yɛn awerɛhow,nanso yebuu no sɛ Onyankopɔn na watwe nʼaso.Yebuu no sɛ, Onyankopɔn na wabɔ no na wadwerɛw no.
/// Yesaia 53:5
Nanso yɛn mmarato nti na wopiraa no,yɛn amumɔyɛ nti na wɔdwerɛw no;asotwe a ɛde asomdwoe brɛɛ yɛn no daa no so,na nʼapirakuru mu na yenya ayaresa.
/// Yesaia 53:6
Yɛn nyinaa ayerayera te sɛ nguan,yɛn mu biara afa ne kwan;na Awurade de yɛn nyinaaamumɔyɛ ato no so.
/// Yesaia 53:7
Wɔhyɛɛ no so, yɛɛ no ayayade,nanso wammue nʼano;wɔde no kɔɔ te sɛ oguamma a wɔrekokum no.Sɛnea oguamma yɛ komm wɔ ne nwitwitwafo anim no,saa ara na wammue nʼano.
/// Yesaia 53:8
Wɔnam nhyɛso ne atemmu so faa no kɔe.Na hena na obetumi aka nʼasefo ho asɛm?Efisɛ woyii no fii asase yi so;me nkurɔfo mmarato nti wɔtwee nʼaso.
/// Yesaia 53:9
Wɔyɛɛ ne da wɔ abɔnefo mu,na ne wu mu wɔde no too adefo muɛwɔ mu, wanyɛ akakabensɛm biara,na obiara ante atosɛm biara amfi nʼano.
/// Yesaia 53:10
Nanso ɛyɛɛ Awurade pɛ sɛ ɔbɛdwerɛw no ama no ahu amanempo ɔde ne nkwa yɛ afɔdi afɔrebɔde,obehu nʼasefo na ne nna bɛware,na Awurade pɛ bɛkɔ so wɔ ne nsam.
/// Yesaia 53:11
Ne kra amanehunu akyi,obehu nkwa hann, na ne koma atɔ ne yam;na ne suahu mu me somfo treneeni no bebu bebree bem,na wasoa wɔn amumɔyɛ.
/// Yesaia 53:12
Enti mɛma no kyɛfa wɔ atitiriw mu,na ɔne ahoɔdenfo bɛkyɛ asadeefisɛ ɔde ne nkwa too hɔ maa owu,na wɔkan no fraa mmaratofo.Ɔsoaa nnipa bebree bɔne,na odi maa mmaratofo.
