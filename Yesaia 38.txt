/// Yesaia 38:1
Hesekia YareSaa nna no mu no, Hesekia yaree owuyare, na Amos babarima Odiyifo Yesaia kɔɔ ne nkyɛn kɔkae se, “Sɛnea Awurade se ni: Toto wʼakwan yiye, efisɛ worebewu; na wo ho renyɛ wo den bio.”
/// Yesaia 38:2
Bere a Hesekia tee asɛm yi, otwaa nʼani hwɛɛ ɔfasu, bɔɔ Awurade mpae se, 
/// Yesaia 38:3
“Kae, Awurade, sɛnea manantew wʼanim nokware mu na mede me koma ayɛ nea ɛfata wɔ wʼanim.” Na Hesekia suu bebree.
/// Yesaia 38:4
Na saa asɛm yi fii Awurade nkyɛn kɔɔ Yesaia hɔ se, 
/// Yesaia 38:5
“San kɔ Hesekia nkyɛn, na kɔka kyerɛ no se, ‘Sɛɛ na Awurade, wʼagya Dawid Nyankopɔn, ka: Mate wo mpaebɔ no, na mahu wo nisu. Mede mfe dunum bɛka wo nkwanna ho. 
/// Yesaia 38:6
Na megye wo ne kuropɔn yi afi Asiriahene nsam. Mɛbɔ kuropɔn yi ho ban.
/// Yesaia 38:7
“ ‘Na eyi ne nsɛnkyerɛnne a Awurade bɛyɛ de adi ho adanse sɛ, obedi ne bɔhyɛ so: 
/// Yesaia 38:8
Mɛma owia ano sunsuma atwe akɔ nʼakyi anammɔn du wɔ Ahas antweri so.’ ” Ɛno nti, owiahyerɛn no kɔɔ nʼakyi anammɔn du.
/// Yesaia 38:9
Nea Yudahene Hesekia kyerɛw wɔ ne yare ne nʼayaresa akyi ni:
/// Yesaia 38:10
Mekae se, “Mʼasetena mu nnapa yi muɛsɛ sɛ mefa owu apon muna wogye me mfe a aka yi ana?”
/// Yesaia 38:11
Mekae se, “Merenhu Awurade Nyankopɔn bioAwurade a ɔwɔ ateasefo asase so.Merenhu adesamma bio,anaa merenka wɔn a wɔte wiase yi ho bio.
/// Yesaia 38:12
Wɔadwiriw me fi agu agye afi me nsam,te sɛ, oguanhwɛfo ntamadan.Matwa me nkwa so sɛnea ɔnwemfotwa me fi asadua so;awia ne anadwo wutwaa me nkwa so.
/// Yesaia 38:13
Mede ntoboase twɛn kosii ahemadakye,nanso wɔbobɔɔ me nnompe mu te sɛ gyata;awia ne anadwo wutwaa me nkwa so.
/// Yesaia 38:14
Misuu sɛ asomfena anaa asukɔnkɔn;mitwaa adwo sɛ, aborɔnoma a ɔredi awerɛhow.Mʼani yɛɛ siamoo bere a mehwɛɛ soro.Mewɔ ɔhaw mu, Awurade, bra bɛboa me!”
/// Yesaia 38:15
Na dɛn na metumi aka?Wakasa akyerɛ me, na ɔno ankasa na wayɛ eyi.Mede ahobrɛase bɛnantew mʼasetena nyinaa mume kra ahoyeraw yi nti.
/// Yesaia 38:16
Awurade, ɛnam saa nneɛma yi so na nnipa nya nkwana me honhom nso nya nkwa wɔ mu.Wode mʼakwahosan asan ama menam so ama manya nkwa.
/// Yesaia 38:17
Yiw, ɛyɛ me yiyeyɛ ntina mekɔɔ saa ahoyeraw yi mu.Wo dɔ nti, wode me sieina mankɔ ɔsɛe amoa mu;na wode me bɔne nyinaa akyɛ me.
/// Yesaia 38:18
Ɔda rentumi nkamfo wo;owu rentumi nto wo ayeyi nnwom;wɔn a wosian kɔ amoa mu norentumi nnya anidaso wɔ wo nokware mu bio.
/// Yesaia 38:19
Ateasefo nko na wobetumi akamfo wo,sɛnea mereyɛ nnɛ yi;agyanom ka wo nokwaredi ho asɛmkyerɛ wɔn mma.
/// Yesaia 38:20
Awurade begye me nkwa,na yɛde asanku bɛto nnwomyɛn nkwanna nyinaawɔ Awurade fi.
/// Yesaia 38:21
Na Yesaia kae se, “Momfa borɔdɔma nyɛ nku mfa nsra pɔmpɔ no so, na ne ho bɛtɔ no.”
/// Yesaia 38:22
Na Hesekia bisae se, “Dɛn nsɛnkyerɛnne na ɛbɛda no adi sɛ, mɛkɔ Awurade asɔredan mu?”
