/// Nnwom 54:1
Dwom Dawid “maskil” dwom. Ɔtoo no bere a Sififo kɔka kyerɛɛ Saulo se, “Dawid abehintaw wɔ yɛn mu.”Ao, Onyankopɔn, gye me wɔ wo din mu;fa wo tumi bu me bem.
/// Nnwom 54:2
Ao, Onyankopɔn, tie me mpaebɔ;tie mʼanom nsɛm.
/// Nnwom 54:3
Ahɔho retow ahyɛ me so.Atirimɔdenfo rehwehwɛ me akum me;nnipa a wɔmmfa Onyankopɔn nyɛ hwee.
/// Nnwom 54:4
Ampa ara, Onyankopɔn ne me boafo;Awurade ne me hwɛfo.
/// Nnwom 54:5
Ma mmusu nkyim mmra wɔn a wodi me ho nseku no so;wo nokwaredi mu, sɛe wɔn.
/// Nnwom 54:6
Mefi me pɛ mu abɔ afɔre ama wo;Awurade, meyi wo din ayɛ,efisɛ eye.
/// Nnwom 54:7
Woagye me afi me haw nyinaa mu,na mʼani ahu nkonimdi wɔ mʼatamfo so.
