/// Yeremia 46:1
Nsɛm A Ɛfa Misraim HoEyi ne asɛm a efi Awurade nkyɛn baa odiyifo Yeremia hɔ a ɛfa aman no ho.
/// Yeremia 46:2
Nea ɛfa Misraim ho:Eyi ne nsɛm a etia Misraimhene Farao Neko asraafo a Babiloniahene Nebukadnessar dii wɔn so nkonim wɔ Karkemis, Asubɔnten Eufrate ho wɔ Yudahene Yosia babarima Yehoiakim adedi afe a ɛto so anan no:
/// Yeremia 46:3
“Siesie wo nkatabo akɛse ne nketewa nyinaa,na muntu santen nkɔ ɔsa!
/// Yeremia 46:4
Munsiesie apɔnkɔ no,na momforo ntenatena wɔn so.Munnyinagyina mo afaa mohyehyɛ mo nnade kyɛw!Monsew mo mpeaw ano,na monhyɛ mo nkatabo.
/// Yeremia 46:5
Dɛn na mihu?Wɔabɔ hu,wɔresan wɔn akyi,wɔn dɔmmarima adi nkogu.Woguan ntɛm soa wɔnhwɛ wɔn akyi,na ehu wɔ baabiara,”Awurade na ose.
/// Yeremia 46:6
Ɔhoɔharefo ntumi nguan,na ɔhoɔdenfo nso saa ara.Atifi fam wɔ Asubɔnten Eufrate howohintihintiw na wɔhwehwe ase.
/// Yeremia 46:7
“Hena, na ɔma ne homene so sɛ Asubɔnten Nil,sɛ nsubɔnten a mu nsu woro yi?
/// Yeremia 46:8
Misraim ma ne homene so sɛ Nil,sɛ nsubɔnten a mu nsu woro.Ɔka se, ‘Mɛsɔre akata asase no so;mɛsɛe nkuropɔn ne mu nnipa.’
/// Yeremia 46:9
Monkɔ mo anim, apɔnkɔ!Monka wɔn anibere so, mo nteaseɛnamkafo!Muntu nteɛ, dɔmmarima,Kus ne Put mmarima a mukura nkatabo,Lidia mmarima a motow agyan.
/// Yeremia 46:10
Nanso da no yɛ Awurade, Asafo Awurade dea,aweretɔda, nʼatamfo so aweretɔ.Afoa bekunkum akosi sɛ ɔbɛmee,akosi bere a ɔde mogya bedwudwo ne osukɔm ano.Efisɛ, Awurade, Asafo Awurade bɛbɔ afɔrewɔ atifi fam asase a ɛwɔ Asubɔnten Eufrate ho no so.
/// Yeremia 46:11
“Foro kɔ Gilead kogye aduruMisraim Babea Ɔbabun.Nanso nnuru bebrebe a wofa no yɛ ɔkwa,ayaresa biara nni hɔ ma wo.
/// Yeremia 46:12
Amanaman no bɛte wʼanimguase;wʼagyaadwo bɛhyɛ asase so ma.Ɔkofo baako behintiw afa ɔfoforo so;na wɔn baanu bɛbɔ mu ahwe ase.”
/// Yeremia 46:13
Eyi ne asɛm a Awurade ka kyerɛɛ odiyifo Yeremia a ɛfa Babiloniahene Nebukadnessar ba a ɔbɛba abɛtow ahyɛ Misraim so:
/// Yeremia 46:14
“Mommɔ eyi ho dawuru wɔ Misraim, na mompae mu nka wɔ Migdol;monka wɔ Memfis ne Tapanhes nso se,‘Munnyinagyina na monyɛ krado,efisɛ, afoa rekunkum wɔn a wɔatwa mo ho ahyia.’
/// Yeremia 46:15
Adɛn nti na mo dɔmmarima bɛbotow sɛɛ?Wɔrentumi nnyina, efisɛ, Awurade bɛbɔ wɔn ahwe fam.
/// Yeremia 46:16
Wobehintihintiw atoatoa so;wɔbɛhwehwe ase adeda wɔn ho wɔn ho so.Wɔbɛka se, ‘Monsɔre, momma yɛnkɔ yɛn nkyinkɔ yɛn nkurɔfo nkyɛn ne faako a wɔwoo yɛn,na yemfi nhyɛsofo no afoa ano.’
/// Yeremia 46:17
Ɛhɔ na wɔbɛteɛ mu se,‘Misraimhene Farao tu ne ho kwa;nʼakwannya a ɔwɔ no atwa mu.’
/// Yeremia 46:18
“Ampa ara sɛ mete ase yi” Ɔhene ane din ne Asafo Awurade na ose,“Ɔbaako bɛba a ɔte sɛ Tabor wɔ mmepɔw no mu,sɛ Karmel wɔ mpoano.
/// Yeremia 46:19
Mommoaboa mo nneɛma ano ntwɛn nnommumfa,mo a motete Misraim,efisɛ wɔbɛsɛe Memfis kurowna ɛbɛda mpan a obiara rentena mu.
/// Yeremia 46:20
“Misraim yɛ nantwi ba bere a ne ho yɛ fɛ,nanso ɔtɛn bi fiatifi fam reba ne so.
/// Yeremia 46:21
Asraafo apaafo a wɔwɔ wɔn mu note sɛ nantwimma a wɔadodɔ srade.Wɔn nso bɛdan wɔn ho abɔ mu aguan,wɔrentumi nnyina wɔn anan so,efisɛ amanehunu da no reba wɔn so,bere a wɔde bɛtwe wɔn aso no.
/// Yeremia 46:22
Misraim bɛteɛ mu sɛ ɔwɔ a ɔreguanbere a ɔtamfo de ahoɔden reba ne so no;wɔde mmonnua bɛba ne sote sɛ, mmarima a wobu nnua.
/// Yeremia 46:23
Wɔbɛsɛe ne kwae,”Awurade na ose,“sɛnea ayɛ kusuu yi mpo.Wɔdɔɔso bebree sen mmoadabi,na wɔrentumi nkan wɔn.
/// Yeremia 46:24
Wobegu Misraim Babea anim ase,wɔde no bɛhyɛ atifi fam nnipa no nsa.”
/// Yeremia 46:25
Asafo Awurade, Israel Nyankopɔn, ka se, “Mede asotwe reba Tebes nyame Amon, Farao, Misraim ne nʼanyame ne nʼahemfo ne wɔn a wɔde wɔn ho to Farao so no so. 
/// Yeremia 46:26
Mede wɔn bɛhyɛ wɔn a wɔpɛ sɛ wokum wɔn no, Babiloniahene Nebukadnessar ne nʼadwumayɛfo no nsa. Nanso akyiri no, nnipa bɛtena Misraim asase so te sɛ kan no,” Awurade na ose.
/// Yeremia 46:27
“Nsuro, Yakob me somfo;nni yaw, Israel.Ampa ara megye wo afi beae a ɛwɔ akyirikyiri,ne wʼasefo afi wɔn nnommumfa asase soYakob bɛsan anya asomdwoe ne bammɔ,na obiara renhunahuna no.
/// Yeremia 46:28
Nsuro, Yakob me somfo;na me ne wo wɔ hɔ,” Awurade na ose.“Ɛwɔ mu, mesɛe aman no nyinaa koraaaman a mehwetee mo kɔɔ so no de,nanso merensɛe mo korakora.Mede trenee nko ara na ɛbɛteɛteɛ mo so;meremma mommfa mo ho nni a merentwe mo aso.”
