/// 1 Mose 46:1
Yakob Kɔ MisraimEnti Israel de nʼahode nyinaa sii mu koduu Beer-Seba. Ɔbɔɔ Onyankopɔn a na nʼagya Isak som no no afɔre wɔ hɔ.
/// 1 Mose 46:2
Anadwo anisoadehu mu no, Onyankopɔn frɛɛ Yakob se, “Yakob! Yakob!”Yakob gyee so se, “Me ni.”
/// 1 Mose 46:3
Onyankopɔn ka kyerɛɛ no se, “Mene Onyankopɔn. Onyankopɔn a wʼagya som no. Nsuro sɛ wobɛkɔ Misraim, efisɛ mɛma wʼase adɔ ayɛ ɔman kɛse wɔ hɔ. 
/// 1 Mose 46:4
Mʼankasa ne wo bɛkɔ Misraim, na masan de wo aba ha. Edu bere a worebewu a, wubewu wɔ Yosef nsam.”
/// 1 Mose 46:5
Na Yakob sii mu fii Beer-Seba. Israelmma no de wɔn agya Yakob, wɔn yerenom ne wɔn mma tenatenaa nteaseɛnam a Farao soma ma wɔde bɛfaa wɔn no mu. 
/// 1 Mose 46:6
Wɔfaa wɔn mmoa ne wɔn agyapade a wɔanya wɔ Kanaan asase so no nyinaa kaa wɔn ho kɔɔ Misraim. Yakob ne nʼasefo nyinaa sii mu kɔɔ Misraim. 
/// 1 Mose 46:7
Israel de ne mmabarima, ne nenanom, ne mmabea ne wɔn mma a wɔn nyinaa yɛ nʼasefo kaa ne ho kɔɔ Misraim.
/// 1 Mose 46:8
Din a edidi so yi yɛ Israelfo, Yakob asefo a ɔde wɔn kɔɔ Misraim.Ruben yɛ Yakob abakan.
/// 1 Mose 46:9
Ruben nso mmabarima din na edidi so yi:Hanok, Palu, Hesron ne Karmi.
/// 1 Mose 46:10
Simeon nso mmabarima yɛ:Yemuel, Yamin, Ohad, Yakin, Sohar ne Saulo a ne na yɛ Kanaanni.
/// 1 Mose 46:11
Lewi mmabarima din na edidi so yi:Gerson, Kohat ne Merari.
/// 1 Mose 46:12
Yuda nso mmabarima yɛ:Er, Onan, Sela, Peres ne Serah. Nanso Er ne Onan de, wowuwuu wɔ Kanaan asase so ansa na Israel reba Misraim asase so.Peres mmabarima yɛ:Hesron ne Hamul.
/// 1 Mose 46:13
Isakar mmabarima nso yɛ:Tola, Puwa, Hiob ne Simron.
/// 1 Mose 46:14
Sebulon mmabarima nso yɛ:Sered, Elon ne Yakleel.
/// 1 Mose 46:15
Wɔn a wɔabobɔ wɔn din yi yɛ Lea mma a ɔne Yakob woo wɔ Paddan-Aram a ne babea Dina nso ka ho. Saa mmabarima ne ne babea yi nyinaa dodow si nnipa aduasa abiɛsa.
/// 1 Mose 46:16
Gad nso mma din na edidi so yi:Sifion, Hagi, Suni, Esbon, Eri, Arodi ne Areli.
/// 1 Mose 46:17
Aser nso mma din na edidi so yi:Yimna, Isua, Isui ne Beria ne wɔn nuabea Sera.Beria nso mma yɛ:Heber ne Malkiel.
/// 1 Mose 46:18
Eyinom nso ne Silpa, afenaa a Laban de no maa ne babea Lea a ɔno nso de no maa ne kunu Yakob waree no mma. Wɔn nyinaa dodow ano si nnipa dunsia.
/// 1 Mose 46:19
Yakob yere Rahel mma yɛ:Yosef ne Benyamin.
/// 1 Mose 46:20
Yosef ne ne yere Asnat, a ɔyɛ Potifera a ɔyɛ On bosomfo babea woo Manase ne Efraim wɔ Misraim.
/// 1 Mose 46:21
Benyamin nso mmabarima din na edidi so yi:Bela, Beker, Asbel, Gera, Naaman, Ehi, Ros, Mupim, Hupim ne Ard.
/// 1 Mose 46:22
Saa nnipa a wɔabobɔ wɔn din yi yɛ Rahel mmabarima a ɔne Yakob woe. Wɔn nyinaa dodow yɛ nnipa dunan.
/// 1 Mose 46:23
Dan babarima yɛHusim.
/// 1 Mose 46:24
Naftali nso mmabarima din na edidi so yi:Yahseel, Guni, Yeser ne Silem.
/// 1 Mose 46:25
Bilha a ɔyɛ Laban afenaa a ɔde no maa ne babea Rahel mmabarima a ɔne Yakob woo no na wɔabobɔ wɔn din yi. Na wɔn dodow yɛ nnipa baason.
/// 1 Mose 46:26
Nnipa a Yakob de wɔn kɔɔ Misraim nyinaa, a wɔyɛ nʼasefo ankasa, a ne mmabarima yerenom nka ho dodow yɛ aduosia asia. 
/// 1 Mose 46:27
Sɛ wɔde Yosef mmabarima baanu a ɔwoo wɔn wɔ Misraim no ka ho a, na Yakob asefo a ɔde wɔn kɔɔ Misraim no nyinaa dodow yɛ nnipa aduɔson.
/// 1 Mose 46:28
Farao Bɔ Yakob Atenase Wɔ GosenIsrael somaa Yuda ma odii kan kɔɔ Yosef hɔ kobisaa no Gosen kwan. Akyiri no, wokoduu Gosen. 
/// 1 Mose 46:29
Yosef siesiee ne nteaseɛnam ma wɔkɔɔ Gosen kohyiaa nʼagya Israel. Yosef duu nʼagya Yakob anim pɛ na ɔbam no, sui ara kwansin.
/// 1 Mose 46:30
Israel ka kyerɛɛ Yosef se, “Ohu a mahu wo sɛ wote ase yi nti, sɛ owu bɛfa me nnɛ koraa a, mepɛ.”
/// 1 Mose 46:31
Yosef ka kyerɛɛ ne nuanom no ne nʼagya fifo no se, “Mɛkɔ akɔka akyerɛ Farao se, ‘Me nuabarimanom ne mʼagya fifo a na anka wɔte Kanaan asase so nyinaa aba ha abɛka me ho. 
/// 1 Mose 46:32
Mmarima no yɛ nguanhwɛfo. Wɔhwɛ mmoa so. Na wɔde wɔn nguan ne wɔn anantwi ne biribiara a wɔwɔ aba.’ 
/// 1 Mose 46:33
Sɛ Farao frɛ mo, na obisa mo se, ‘Adwuma bɛn na moyɛ a,’ 
/// 1 Mose 46:34
momma no mmuae se, ‘Wo nkoa ayɛn mmoa fi wɔn mmofraase, te sɛ nea yɛn agyanom yɛe no ara pɛpɛɛpɛ.’ Sɛ moka saa kyerɛ no a, ɔbɛma mode Gosen ayɛ mo atenae, efisɛ Misraimfo kyi nguanhwɛfo kɔkɔɔkɔ.”
