/// Hiob 32:1
Elihu AdwenkyerɛEnti saa mmarima baasa yi ammua Hiob bio, efisɛ na ɔteɛ wɔ ɔno ara ani so. 
/// Hiob 32:2
Na Busini Barakel babarima Elihu a ofi Ram abusua mu no bo fuw Hiob yiye sɛ obu ne ho bem na ommu Onyankopɔn mmom bem. 
/// Hiob 32:3
Ne bo fuw nnamfonom baasa no sɛ wɔantumi anya nnyinaso bi ammɔ Hiob nsɛm no angu, nanso wobuu no fɔ. 
/// Hiob 32:4
Elihu twɛn sɛ afoforo no bɛkasa akyerɛ Hiob, efisɛ na wɔanyinyin sen no. 
/// Hiob 32:5
Na ohuu sɛ nnipa baasa no nni asɛm biara ka bio no, nʼabufuw no sɔree.
/// Hiob 32:6
Enti Busini Barakel babarima Elihu kae se,“Meyɛ abofra,na moyɛ mpanyimfo;ɛno nti na misuroo sɛmɛka nea minim akyerɛ mo.
/// Hiob 32:7
Medwenee sɛ, ‘Ɛsɛ sɛ mpanyimfo kasa;ɛsɛ sɛ wɔn a wɔn ani afi kyerɛ nyansa.’
/// Hiob 32:8
Nanso honhom a ɛte onipa mu,Otumfo no home no na ɛma ntease.
/// Hiob 32:9
Ɛnyɛ mpanyimfo nko na wɔyɛ anyansafo,ɛnyɛ wɔn a wɔn ani afi nko na wɔte nea eye ase.
/// Hiob 32:10
“Enti mise: Muntie me;me nso mɛka mʼadwene.
/// Hiob 32:11
Metwɛn wɔ bere a na morekasa,mitiee mo adwenkyerɛ;bere a na munhu nea monka no,
/// Hiob 32:12
meyɛɛ aso maa mo pa ara,nanso mo mu biara antumi ankyerɛ sɛ Hiob ayɛ mfomso;mo mu biara anyi ne nsɛm no ano.
/// Hiob 32:13
Monnka se, ‘Yɛahu nyansa;momma Onyankopɔn mmɔ nʼasɛm no ngu, na ɛnyɛ onipa.’
/// Hiob 32:14
Nanso Hiob nkasa ntia me,na merennyina mo adwenkyerɛ so mmua no.
/// Hiob 32:15
“Wɔn ho adwiriw wɔn, wonni hwee ka bio;wɔn nsɛm asa.
/// Hiob 32:16
So ɛsɛ sɛ metwɛn wɔ bere a wɔayɛ komm yi,saa bere yi a wogyinagyina ha yi a wonni mmuae biara no?
/// Hiob 32:17
Me nso mɛka bime nso mɛka mʼadwene.
/// Hiob 32:18
Efisɛ nsɛm ahyɛ mʼanom ma,na honhom a ɛte me mu no hyɛ me sɛ menka;
/// Hiob 32:19
Me mu no, mete sɛ nsa a ɛhyɛ toa mute sɛ nsa kotoku foforo a ɛrebɛpae.
/// Hiob 32:20
Ɛsɛ sɛ mekasa na me ho tɔ me;ɛsɛ sɛ mibue mʼano na mema mmuae.
/// Hiob 32:21
Merenyɛ nhwɛanimna merennɛfɛdɛfɛ obiara;
/// Hiob 32:22
na sɛ makwadaw adɛfɛdɛfɛ mu a,anka me Yɛfo beyi me afi hɔ ntɛm so.
