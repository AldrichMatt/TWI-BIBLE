/// Hiob 33:1
“Na afei, Hiob, tie me nsɛm;yɛ aso ma biribiara a mɛka.
/// Hiob 33:2
Merebebue mʼano;me nsɛm aba me tɛkrɛma so.
/// Hiob 33:3
Me nsɛm fi koma a ɛteɛ mu;na mʼano de ahonim pa ka nea minim.
/// Hiob 33:4
Onyankopɔn Honhom na abɔ me;Otumfo no home ma me nkwa.
/// Hiob 33:5
Sɛ wubetumi a, ma me mmuae;siesie wo ho, na ka si mʼanim.
/// Hiob 33:6
Wo ne me nyinaa yɛ pɛ wɔ Onyankopɔn anim;me nso wɔbɔɔ me fii dɔte mu.
/// Hiob 33:7
Ɛnsɛ sɛ wusuro me,na ɛnsɛ sɛ me nsa yɛ den wɔ wo so.
/// Hiob 33:8
“Nanso woaka ama mate,mete saa nsɛm no, na wokae se,
/// Hiob 33:9
‘Meyɛ kronkron na minni bɔne;me ho tew na afɔdi biara nni me ho.
/// Hiob 33:10
Nanso Onyankopɔn anya me ho mfomsowafa me sɛ ne tamfo.
/// Hiob 33:11
Ɔde me nan hyɛ mpokyerɛ mu;na nʼani wɔ mʼakwan nyinaa so.’
/// Hiob 33:12
“Nanso meka mekyerɛ wo se, eyi mu de woayɛ mfomso,efisɛ Onyankopɔn so sen ɔdesani.
/// Hiob 33:13
Na adɛn nti na wunwiinwii hyɛ nosɛ ommua onipa nsɛm biara ana?
/// Hiob 33:14
Nanso Onyankopɔn kasa wɔ akwan ahorow so,na ebia nnipa nte.
/// Hiob 33:15
Ɔkasa wɔ daeso ne anadwo anisoadehu mu,bere a nna afa nnipana wɔada hatee wɔ wɔn mpa so no,
/// Hiob 33:16
otumi kasa gu wɔn asomna ɔde kɔkɔbɔ yi wɔn hu,
/// Hiob 33:17
sɛ ɔbɛdan onipa afi nneyɛe bɔne hona watwe no afi ahantan ho,
/// Hiob 33:18
sɛ ɔmma ne kra nkɔ amoa muna ɔnhwere ne nkwa wɔ afoa ano.
/// Hiob 33:19
Anaasɛ wotumi de mpa so yaw twe onipa asonnompe mu yaw a ennyae da,
/// Hiob 33:20
kosi sɛ ne kɔn nnɔ aduanna ne kra nso po aduan a ɛyɛ akɔnnɔ pa ara;
/// Hiob 33:21
ɔfɔn yɛ basaa,na ne nnompe a anka ɛho akata no, ho da hɔ.
/// Hiob 33:22
Ne kra bɛn ɔda,na ne nkwa bɛn owu abɔfo.
/// Hiob 33:23
“Nanso sɛ ɔbɔfo bi wɔ nʼafasɛ odimafo a, ɛyɛ apem mu baako,na ɔbɛkyerɛ no nea eye ma no,
/// Hiob 33:24
obehu no mmɔbɔ na waka se,‘Munnyaa no na wankɔ ɔda mu;na manya mpatade ama no,’
/// Hiob 33:25
afei ne were yɛ foforo sɛ abofra;na esi ne dedaw mu yɛ sɛ mmerantebere mu de.
/// Hiob 33:26
Ɔbɔ Onyankopɔn mpae na onya adom fi ne hɔ,ohu Onyankopɔn anim na ɔde ahosɛpɛw teɛ mu;na Onyankopɔn gye no bio sɛ ɔtreneeni.
/// Hiob 33:27
Afei ɔba nnipa mu bɛka se,‘Meyɛɛ bɔne na mekyeaa nea ɛteɛ,nanso mannya nea ɛfata me.
/// Hiob 33:28
Ogyee me kra na wamma no ankɔ ɔda mu,enti mɛtena ase na madi hann no mu dɛ.’
/// Hiob 33:29
“Onyankopɔn yɛ eyinom nyinaa ma onipa,mprenu ne ne mprɛnsa so,
/// Hiob 33:30
sɛnea ne kra renkɔ ɔda mu,na nkwa hann no ahyerɛn ne so.
/// Hiob 33:31
“Yɛ aso, Hiob, na tie me;yɛ dinn na menkasa.
/// Hiob 33:32
Na sɛ wowɔ biribi ka a, bua me;kasa, na mepɛ sɛ wobu wo bem.
/// Hiob 33:33
Sɛ ɛnte saa nso a, ɛno de tie me.Yɛ dinn na mɛkyerɛ wo nyansa.”
