/// Nnwom 28:1
Dwom Dawid dwom.Wo na misu frɛ wo,Awurade me Botan;nsiw wʼaso wɔ me ho.Sɛ woyɛ komm a,mɛyɛ sɛ wɔn a wɔasian kɔ amoa mu no.
/// Nnwom 28:2
Tie me mmɔborɔsubere a mefrɛ wo apɛ mmoa,bere a mema me nsa sokyerɛ wo Tenabea Kronkron hɔ.
/// Nnwom 28:3
Mfa me mfra amumɔyɛfo mu ntwe me nkɔ,mfa me nka wɔn a wɔyɛ bɔne no ho.Wɔne wɔn yɔnkonom kasa fɛfɛ,nanso wɔde ɔtan sie wɔn koma mu.
/// Nnwom 28:4
Twe wɔn aso wɔ nea wɔayɛ no so;wɔn adwuma bɔne no so;tua nea wɔde wɔn nsa ayɛ so kana fa nea ɛfata wɔn san bra wɔn so.
/// Nnwom 28:5
Sɛ wommu nea Awurade ayɛne nea ɔde ne nsa ayɛ no ntiɔbɛbrɛ wɔn asena ɔremma wɔnnsɔre bio.
/// Nnwom 28:6
Ayeyi nka Awurade,efisɛ watie me mmɔborɔsu.
/// Nnwom 28:7
Awurade ne mʼahoɔden ne me nkatabome koma wɔ ne mu ahotoso, na ɔboa me.Me koma di ahurusina mede dwonto bɛda no ase.
/// Nnwom 28:8
Awurade yɛ ahoɔden ma ne nkurɔfo;ne nkwagye nsraban ma nea wɔasra no ngo.
/// Nnwom 28:9
Gye wo nkurɔfo na hyira wʼagyapade;yɛ wɔn hwɛfo, na wo ne wɔn nnantew afebɔɔ.
