/// Hiob 22:1
Elifas Mmuae A Ɛto So AbienNa Temanni Elifas buae se,
/// Hiob 22:2
“Onyankopɔn benya onipa so mfaso ana?Mpo onyansafo so bɛba no mfaso ana?
/// Hiob 22:3
Sɛ woyɛ ɔtreneeni a, anigye bɛn na Otumfo no benya?Sɛ wʼakwan ho nni asɛm a, mfaso bɛn na obenya?
/// Hiob 22:4
“Wo kronkronyɛ nti na ɔka wʼanimna ɔbɔ wo kwaadu ana?
/// Hiob 22:5
Ɛnyɛ wʼamumɔyɛ na ɛso?Ɛnyɛ wo bɔne na ɛdɔɔso dodo?
/// Hiob 22:6
Wopɛɛ bammɔ fii wo nuanom nkyɛn a emfi hwee so;wopaa nnipa ho ntama ma wɔdaa adagyaw.
/// Hiob 22:7
Woamma abrɛfo nsu annomna wode aduan kamee nea ɔkɔm de no,
/// Hiob 22:8
nanso na woyɛ obi a ɔwɔ tumi, wɔ nsase,onuonyamfo a ɔte so.
/// Hiob 22:9
Wopam akunafo ma wɔkɔɔ nsapanna womaa ayisaa nso ahoɔden sae.
/// Hiob 22:10
Ɛno nti na mfiri atwa wo ho ahyia,na amanehunu a ɛba ntɛm so bɔ wo hu yi,
/// Hiob 22:11
ɛno nti na sum kabii aduru a wunhu ade,na asorɔkye akata wo so yi.
/// Hiob 22:12
“So Onyankopɔn nni ɔsoro akyirikyiri ana?Hwɛ sɛnea ɔsoro akyirikyiri nsoromma korɔn!
/// Hiob 22:13
Nanso woka se, ‘Dɛn na Onyankopɔn nim?Sum yi mu na obu atɛn ana?
/// Hiob 22:14
Omununkum kabii akata nʼanim nti onhu yɛnbere a ɔnenam ɔsoro kontonkurowi mu.’
/// Hiob 22:15
So wobɛkɔ so afa ɔkwan dedaw aabɔnefo anantew so no so ana?
/// Hiob 22:16
Wɔpraa wɔn kɔe ansa na wɔn bere reso,na nsuyiri hohoroo wɔn fapem.
/// Hiob 22:17
Na wɔka kyerɛɛ Onyankopɔn se, ‘Gyaa yɛn!Dɛn na Otumfo betumi ayɛ yɛn?’
/// Hiob 22:18
Nanso ɛyɛ ɔno na ɔde nnepa hyɛɛ wɔn afi mu,nti metwe me ho fi amumɔyɛfo afotu ho.
/// Hiob 22:19
Atreneefo hu wɔn asehwe ma wɔn ani gye;na wɔn a wɔn ho nni asɛm serew wɔn ka se,
/// Hiob 22:20
‘Wɔasɛe yɛn atamfo,na ogya ahyew wɔn agyapade.’
/// Hiob 22:21
“Fa wo ho ma Onyankopɔn na nya asomdwoe wɔ ne mu;saa ɔkwan yi so na yiyedi bɛfa ayɛ wo kyɛfa.
/// Hiob 22:22
Tie akwankyerɛ a efi nʼanom,na fa ne nsɛm sie wo koma mu.
/// Hiob 22:23
Sɛ wosan kɔ Otumfo no nkyɛn a obegye wo ato mu bio:sɛ wuyi amumɔyɛsɛm fi wo ntamadan mu
/// Hiob 22:24
na wotow wo sika mpɔw gu mfutuma mune Ofir sikakɔkɔɔ gu abotan a ɛwɔ abon mu no so a,
/// Hiob 22:25
ɛno de Otumfo bɛyɛ wo sikakɔkɔɔɔbɛyɛ dwetɛ ankasa ama wo.
/// Hiob 22:26
Afei nokware wubenya anigye wɔ Otumfo muna wobɛpagyaw wʼani akyerɛ Onyankopɔn.
/// Hiob 22:27
Wobɛbɔ no mpae, na obetie wo,na wubedi wo bɔhyɛ so.
/// Hiob 22:28
Nea woyɛ wʼadwene sɛ wobɛyɛ no bɛba mu,na hann bɛtɔ wʼakwan so.
/// Hiob 22:29
Sɛ nnipa hwe ase na woka se, ‘Ma wɔn so!’ a,obegye wɔn a wɔahwe ase no nkwa.
/// Hiob 22:30
Obegye abɔnefo mpo,ɔnam wo nsa a ɛho nni fi so begye wɔn.”
