/// Yosua 15:1
Yuda Abusuakuw No AsaseAsase a wɔde maa mmusua a wobom yɛ Yuda abusuakuw no koduu Edom hye so wɔ anafo fam, na Sin sare so na ɛkɔpem.
/// Yosua 15:2
Anafo fam hye no fitii ase wɔ Nkyene Po no awiei a ɛwɔ anafo fam, 
/// Yosua 15:3
sen faa Akrabbim kosii Sin sare so. Ɛtoaa so kɔɔ Kades-Barnea anafo fam kosii Hesron. Afei ɛkɔɔ soro kosii Adar na ɛpono kɔɔ Karka. 
/// Yosua 15:4
Etwaa mu ha kɔɔ Asmon koduu Misraim asuwa no ho, na ɛfaa ho ara kowiee wɔ Po Kɛse no mu. Eyi ne wɔn anafo fam hye.
/// Yosua 15:5
Apuei fam hye no fi Nkyene Po no kodu Asubɔnten Yordan ano.Atifi fam hye no fi beae a Asubɔnten Yordan bɔ Nkyene Po no mu, 
/// Yosua 15:6
twa mu kɔ Bet-Hogla, na afei akɔ Bet-Araba atifi fam, akɔka Bohan bo (Na Bohan yɛ Ruben babarima) no ho. 
/// Yosua 15:7
Efi hɔ a, ɛkɔfa Akɔr bon no mu kɔka Debir, na ɛdan wɔ atifi fam kyerɛ Gilgal, a etwa mu fi Adumim nsian mu wɔ anafo fam wɔ obon no nkyɛn mu. Efi hɔ a, ɔhye no sen kosi En-Semes nsu no ano, na akɔpem En-Rogel. 
/// Yosua 15:8
Afei, ɔhye no fa Hinom babarima bon no mu, kɔfa Yebusifo anafo nsian so, nea Yerusalem kuropɔn no da. Afei ɛkɔ atɔe fam wɔ bepɔw no apampam, toa so kɔ Hinom bon no so kosi Refaim bon ano wɔ atifi fam. 
/// Yosua 15:9
Efi hɔ a, ɔhye no toa so kɔfa bepɔw no apampam kɔ Neftoa asuti no nsu ho, fi hɔ akɔ nkurow a ɛdeda Efron bepɔw so no. Na ebukaw kɔ Baala (a ɛyɛ Kiriat-Yearim.) 
/// Yosua 15:10
Ɔhye no twa fa Baala ho wɔ atɔe fam kosi bepɔw Seir so, ɛkɔ ara kosi Kesalon kurom wɔ bepɔw Yearim atifi nsian so, na akɔ fam akosi Bet-Semes ne Timna. 
/// Yosua 15:11
Ɔhye no kɔɔ ara kosii bepɔw no nsian a ɛwɔ Ekron atifi fam no, dan kyerɛɛ Sikron, faa hɔ kɔɔ Baala bepɔw no de koduu Yabneel. Ɔhye no kɔpem Po Kɛse no.
/// Yosua 15:12
Na atɔe fam hye no nso ne Ntam Po no mpoano.Eyinom ne mmusua a wɔbɔ mu yɛ Yuda mmusuakuw no ahye.
/// Yosua 15:13
Asase A Wɔde Maa KalebAwurade hyɛɛ Yosua se ɔmfa Yuda asase no bi mma Yefune babarima Kaleb. Enti, wɔde kuropɔn Arba (a ɛyɛ Hebron) a wɔde too Anak tete agya no maa no. 
/// Yosua 15:14
Na Kaleb tuu Sesai, Ahiman ne Talmai a wɔyɛ Anak asefo no fii hɔ. 
/// Yosua 15:15
Afei, ɔko tiaa nnipa a na wɔte kurow Debir (a kan no na wɔfrɛ no Kiriat-Sefer) no. 
/// Yosua 15:16
Kaleb kae se, “Mede me babea Aksa bɛma obi a ɔbɛtow ahyɛ Kiriat-Sefer kurow no so na wadi so no aware.” 
/// Yosua 15:17
Ɛnna Kaleb nua Kenas babarima Otniel dii so nti, Aksa bɛyɛɛ Otniel yere.
/// Yosua 15:18
Aksa waree Otniel no, ɔhyɛɛ no sɛ ommisa nʼagya Kaleb na ɔmfa asase no bi nka ho. Aksa fii nʼafurum so sii fam no, Kaleb bisaa no se, “Dɛn na menyɛ mma wo?”
/// Yosua 15:19
Ɔka kyerɛɛ no se, “Yɛ me adom sononko. Woayɛ adom, ama me Asase wɔ Negeb; ma me nsuwansuwa asase nso.” Enti Kaleb maa no ɔsoro ne fam nsuwansuwa asase.
/// Yosua 15:20
Nkurow A Ɛbɛyɛɛ Yuda AgyapadeEyi ne mmusua a wɔbɔ mu yɛ Yuda abusuakuw no agyapade.
/// Yosua 15:21
Na Yudafo nkurow a ɛdeda Edom ahye so wɔ anafo pɛɛ no ne:Kabseel ne Eder ne Yagur, 
/// Yosua 15:22
Kina ne Dimona ne Adada, 
/// Yosua 15:23
Kedes ne Hasor ne Itnan, 
/// Yosua 15:24
Sif ne Telem ne Bealot, 
/// Yosua 15:25
Hasor-Hadata ne ne Keriot Hesron (a ɛne Hasor), 
/// Yosua 15:26
Amam ne Sema ne Molada, 
/// Yosua 15:27
Hasar-Gada ne Hesmon ne Bet-Pelet, 
/// Yosua 15:28
Hasar-Sual ne Beer-Seba ne Bisotia, 
/// Yosua 15:29
Baala ne Iim ne Esem, 
/// Yosua 15:30
El-Tolad ne Kesil ne Horma, 
/// Yosua 15:31
Siklag ne Madmana ne Sansana, 
/// Yosua 15:32
Lebaot ne Silhim ne Ain ne Rimon. Na saa nkurow yi nyinaa ne wɔn nkuraa a atwa ho ahyia dodow yɛ aduonu akron.
/// Yosua 15:33
Saa nkurow a na ɛwɔ atɔe fam nkoko no so, a wɔde maa Yuda ni:Estaol ne Sora ne Asna. 
/// Yosua 15:34
Sanoa ne En-Ganim, Tapua ne Enam, 
/// Yosua 15:35
Yarmut ne Adulam, Soko ne Aseka, 
/// Yosua 15:36
Saaraim ne Aditaim ne Gedera ne Gederotaim. Saa nkurow yi ne nkuraa a atwa ho ahyia nyinaa dodow yɛ dunan.
/// Yosua 15:37
Nea ɛka ho bio ne Senan ne Hadasa ne Migdal-gad, 
/// Yosua 15:38
Dilean ne ne Mispe ne Yokteel, 
/// Yosua 15:39
Lakis ne Boskat ne Eglon, 
/// Yosua 15:40
Kabon ne Lahmam ne Kitlis, 
/// Yosua 15:41
Gederot, Bet-Dagon ne Naama ne Makeda. Saa nkurow yi ne nkuraa a atwa ho ahyia nyinaa dodow yɛ dunsia.
/// Yosua 15:42
Eyinom akyi no na Libna ne Eter ne Asan, 
/// Yosua 15:43
Yifta ne Asna ne Nesib, 
/// Yosua 15:44
Keila ne Aksib ne Maresa ka ho. Saa nkurow yi ne nkuraa a atwa ho ahyia nyinaa dodow yɛ akron.
/// Yosua 15:45
Ekron nkurow ne nkuraa nyinaa ka Yuda asase ho, 
/// Yosua 15:46
efi Ekron no, ɔhye no trɛw de kɔ atɔe fam a nkurow a ɛbɛn Asdod ne wɔn nkuraa a atwa ho ahyia ka ho. 
/// Yosua 15:47
Saa ara na Asdod nkurow ne ne nkuraa, Gasa nkurow ne ne nkuraa kosi Misraim asuwa no, de kɔfa Po Kɛse no mpoano ka ho.
/// Yosua 15:48
Yuda san nyaa nkurow a edidi so yi a na ɛwɔ nkoko asase so:Samir ne Yatir ne Soko, 
/// Yosua 15:49
Dana ne Kiriat-Sana a ɛne Debir, 
/// Yosua 15:50
Anab ne Estemo ne Anim, 
/// Yosua 15:51
Gosen ne Holon ne Gilo, Saa nkurow yi ne nkuraa a atwa ho ahyia nyinaa dodow yɛ dubaako.
/// Yosua 15:52
Na saa nkurow yi ka ho: Arab ne Duma ne Esan, 
/// Yosua 15:53
Yanum ne Bet-Tapua ne Afeka, 
/// Yosua 15:54
Humta ne Kiriat-Arba (a ɛyɛ Hebron) ne Sior. Nkurow akron ne ne nkuraa a atwa ho ahyia.
/// Yosua 15:55
Nkurow a edidi so yi nso ka ho: Maon, Karmel, Sif ne Yuta, 
/// Yosua 15:56
Yesreel ne Yokdeam ne Sanoa, 
/// Yosua 15:57
Kain, Gibea ne Timna, nkurow du ne ne nkuraa a atwa ho ahyia.
/// Yosua 15:58
Bio Halhul, Bet-Sur ne Gedor, 
/// Yosua 15:59
Maarat ne Bet-Anot ne Eltekon ka ho, nkurow asia ne ne nkuraa a atwa ho ahyia.
/// Yosua 15:60
Saa ara na Kiriat-Baal (a ɛne Kiriat-Yearim) ne Raba ka ho, nkurow abien ne ne nkuraa a atwa ho ahyia.
/// Yosua 15:61
Sare so nkurow no nso ne:Bet-Araba, Midin ne Sekaka, 
/// Yosua 15:62
Nibsan ne Nkyene kuropɔn no ne En-Gedi, nkurow asia ne ne nkuraa a atwa ho ahyia.
/// Yosua 15:63
Na Yebusifo a wɔte Yerusalem no de, Yuda abusuakuw no antumi antu wɔn nti, Yebusifo ne Yuda abusuakuw no tenae de besi nnɛ.
