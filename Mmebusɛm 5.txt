/// Mmebusɛm 5:1
Aguamammɔ Ho KɔkɔbɔMe ba, yɛ aso ma me nyansa;tie me nhumu nsɛm no yiye,
/// Mmebusɛm 5:2
sɛnea ɛbɛma woahwɛ yiye,na wʼano akora nimdeɛ.
/// Mmebusɛm 5:3
Efisɛ ɔbea aguaman ano sosɔ ɛwo,na ne kasa yɛ fɔmm sen ngo;
/// Mmebusɛm 5:4
nanso awiei no, ɛyɛ nwen sen bɔnwoma,ɛyɛ nam sɛ afoa anofanu.
/// Mmebusɛm 5:5
Nʼanan kɔ owu mu;nʼanammɔntutu kɔ ɔda mu tee.
/// Mmebusɛm 5:6
Onsusuw ɔkwan a ɛkɔ nkwa mu ho;nʼakwan yɛ kɔntɔnkye, nanso onnim.
/// Mmebusɛm 5:7
Enti afei, me mma, muntie me;Monntwe mo ho mmfi nea meka ho.
/// Mmebusɛm 5:8
Ɔkwan a ɛmmɛn no no na momfa so;mommmɛn ne fi pon ano,
/// Mmebusɛm 5:9
anyɛ saa a, mode mo ahoɔden bɛma afoforona mode mo mfe ama otirimɔdenfo,
/// Mmebusɛm 5:10
anyɛ saa a, ahɔho bɛfom mo ahonyadena mo brɛ de ahonya akɔ afoforo fi.
/// Mmebusɛm 5:11
Mo nkwanna akyi, mubesi apini,bere a mo honam ne mo nipadua asa no.
/// Mmebusɛm 5:12
Na moaka se, “Na mikyi ahohyɛso!Me koma ampɛ nteɛso!
/// Mmebusɛm 5:13
Manyɛ osetie amma mʼakyerɛkyerɛfona mantie me kwankyerɛfo asɛm.
/// Mmebusɛm 5:14
Madu ɔsɛe anowɔ asafo no nyinaa mu.”
/// Mmebusɛm 5:15
Nom nsu fi wʼankasa ahina mu,nsu a ɛteɛ fi wʼankasa abura mu.
/// Mmebusɛm 5:16
So ɛsɛ sɛ wʼasuti yiri fa mmɔnten sona wo nsuwa kokɔ ɔman aguabɔbea ana?
/// Mmebusɛm 5:17
Ma ɛnyɛ wo nko ara de,a wo ne ahɔho nkyɛ da.
/// Mmebusɛm 5:18
Nhyira nka wʼasuburana wʼani nnye wo mmrantebere mu yere ho.
/// Mmebusɛm 5:19
Ɔte sɛ ɔtwe bere dɔfo, ɔwansan nuonyamfo;ma ne nufu nsɔ wʼani daana ne dɔ nkyekyere wo.
/// Mmebusɛm 5:20
Me ba, adɛn nti na woma ɔbea aguaman kyekyere wo?Adɛn nti na woda ɔbarima foforo bi yere kokom?
/// Mmebusɛm 5:21
Awurade hu onipa akwan nyinaa,na ɔhwehwɛ ne nyinaa mu.
/// Mmebusɛm 5:22
Omumɔyɛfo nnebɔne sum no afiri;na ne bɔne ahama kyekyere no papee.
/// Mmebusɛm 5:23
Wobewu, esiane ahohyɛso a wonni nti,na wɔayera, esiane wɔn agyennyentwisɛm nti.
