/// Nnwom 49:1
Dwom Koramma dwom.Muntie, mo saa nnipa yi nyinaa;monyɛ aso, mo a mowɔ wiase yi mu nyinaa,
/// Nnwom 49:2
nea ɔyɛ abomfiaa ne nea odi mu,adefo ne ahiafo nyinaa.
/// Nnwom 49:3
Mʼano bɛka anyansasɛm;nsɛm a efi me koma mu bɛma nhumu.
/// Nnwom 49:4
Mɛbrɛ mʼaso ase atie mmebusɛm;na sanku na mede bɛkyerɛ mʼabisae ase.
/// Nnwom 49:5
Adɛn nti na ɛsɛ sɛ misuro, bere a nna bɔne aba,bere a amumɔyɛfo nnaadaafo atwa me ho ahyia,
/// Nnwom 49:6
wɔn a wɔde wɔn ho to wɔn ahonya sona wɔde wɔn ade dodow hoahoa wɔn ho?
/// Nnwom 49:7
Onipa biara rentumi nnye ne yɔnko nkwana ɔrentumi mfa mpata biara mma Onyankopɔn,
/// Nnwom 49:8
nkwa ho mpata bo yɛ den,akatua biara renso,
/// Nnwom 49:9
sɛ ɛbɛma no atena ase afebɔɔa ɔrenhu porɔwee.
/// Nnwom 49:10
Obiara nim pefee sɛ anyansafo wu;saa ara na nkwaseafo ne agyimifo nso wu,na wogyaw wɔn ahonya hɔ ma afoforo.
/// Nnwom 49:11
Wɔn nna bɛyɛ wɔn afi afebɔɔ,wɔn atenae wɔ awo ntoatoaso bere a enni awiei mu,ɛmfa ho sɛ wɔde wɔn din atoto nsase so.
/// Nnwom 49:12
Na onipa ahonya nyinaa akyi no, ɔrentena hɔ daa;ɔte sɛ mmoa a wowu no ara.
/// Nnwom 49:13
Eyi ne nea ɛda hɔ ma wɔn a wogye wɔn ho di,ne wɔn akyidifo a wɔfoa wɔn nsɛm so.
/// Nnwom 49:14
Wɔte sɛ nguan, na wɔbɛkɔ ɔda mu,na owu de wɔn bɛyɛ nʼaduan.Atreneefo bedi wɔn so anɔpa;wɔn nipadua bɛporɔw wɔ ɔda mu,na wɔne wɔn adan akɛse no ntam akwan bɛware.
/// Nnwom 49:15
Nanso Onyankopɔn begye me afi ɔda mu;ampa ara, ɔde me bɛkɔ ne nkyɛn.
/// Nnwom 49:16
Sɛ onipa nya ne ho a, mma ɛnnhaw wo;na sɛ ne fi anigye yɛ bebree a, mma ɛnnhaw wo;
/// Nnwom 49:17
efisɛ, sɛ owu a ɔremmfa hwee nkɔ,nʼanuonyam ne no renkɔ amoa mu.
/// Nnwom 49:18
Mpo ɔte ase no, ɔfaa no sɛ wɔahyira no,efisɛ wɔkamfo nnipa bere a wodi yiye,
/// Nnwom 49:19
nanso ɔbɛkɔ akɔka nʼagyanom ho,wɔn a wɔrenhu nkwa hann ara da no.
/// Nnwom 49:20
Onipa a ɔwɔ ahonya na onni nhumu note sɛ mmoa a wowu.
