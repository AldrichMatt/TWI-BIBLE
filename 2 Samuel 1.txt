/// 2 Samuel 1:1
Dawid Te Saulo WuSaulo wu akyi no, Dawid san fii nkonim a odii Amalekfo so no mu bɛtenaa Siklag nnaanu. 
/// 2 Samuel 1:2
Ne nnansa so no, ɔbarima bi fi Saulo nsraban mu a watetew ne ntade mu, atu mfutuma agu ne ti mu, de rekyerɛ sɛ ɔretwa adwo bae. Oduu Dawid nkyɛn no, ɔdan ne ho hwee fam nidi mu.
/// 2 Samuel 1:3
Dawid bisaa no se, “Ɛhe na wufi?”Obuae se, “Maguan afi Israel nsraban mu.”
/// 2 Samuel 1:4
Dawid bisaa no se, “Na ɛyɛɛ dɛn? Ɔko no kosii dɛn?”Ɔkae se, “Mmarima no guan fii akono. Bebree totɔe. Na Saulo ne ne babarima Yonatan nso atotɔ.”
/// 2 Samuel 1:5
Enti Dawid bisaa aberante a ɔbɛbɔɔ no saa amanneɛ no se, “Ɛyɛɛ dɛn na wuhuu sɛ Saulo ne ne babarima Yonatan awuwu?”
/// 2 Samuel 1:6
Aberante no buae se, “Mikofii Gilboa bepɔw so, na mekɔtoo sɛ Saulo sɛn ne peaw so a atamfo no nteaseɛnam ne nʼapɔnkɔsotefo mmɛn no ara. 
/// 2 Samuel 1:7
Ɔdan ne ho a ohuu me no, ɔteɛɛ mu frɛɛ me se memmra. Mibisaa no se, ‘Menyɛ dɛn?’
/// 2 Samuel 1:8
“Obisaa me se, ‘Wo ne hena?’“Mibuaa no se, ‘Meyɛ Amalekni.’
/// 2 Samuel 1:9
“Na ɔsrɛɛ me se, ‘Begyina me so na kum me, na me ho yeraw me yiye, na mepɛ sɛ me wu.’
/// 2 Samuel 1:10
“Enti migyinaa ne so kum no, efisɛ na minim sɛ tebea a ɔwɔ mu no, ɔrennya nkwa. Na mituu nʼahenkyɛw a ɛhyɛ no no ne nʼabasa so atweaban no sɛ mede rebrɛ wo, me wura.”
/// 2 Samuel 1:11
Dawid ne ne mmarima no tee asɛm no, wɔde awerɛhow sunsuan wɔn ntade mu. 
/// 2 Samuel 1:12
Wotwaa ho agyaadwo, sui, bua daa da mu no nyinaa wɔ Saulo ne ne babarima Yonatan wu ne Awurade asraafo ne Israelman sɛ wɔn mu pii wuwuu saa da no.
/// 2 Samuel 1:13
Na Dawid bisaa aberante a ɔbɛbɔɔ wɔn saa amanneɛ no se, “Wufi he?”Na obuae se, “Meyɛ ɔhɔho Amalekni a mete mo asase so.”
/// 2 Samuel 1:14
Dawid bisaa no se, “Na wunsuro sɛ wukum obi a Awurade asra no no?”
/// 2 Samuel 1:15
Dawid ka kyerɛɛ ne mmarima no mu baako se, “Kum no!” Enti ɔbarima no twee nʼafoa de wɔɔ Amalekni no, kum no. 
/// 2 Samuel 1:16
Na Dawid kae se, “Wʼano ayi mmusu ama wo ama woawu, efisɛ wo ara na wokae se woakum obi a Awurade asra no no.”
/// 2 Samuel 1:17
Dawid Dwom A Ɔhyehyɛ Maa Saulo Ne YonatanNa Dawid too kwadwom maa Saulo ne Yonatan. 
/// 2 Samuel 1:18
Na ɔhyɛɛ sɛ wɔnkyerɛ nnipa a wɔwɔ Yuda nyinaa to. Wɔtoo no din sɛ agyan dwom a wɔakyerɛw wɔ Yasar Nhoma mu.
/// 2 Samuel 1:19
“Wʼanuonyam ne wʼahosɛpɛw, Israel, awu da mmepɔw so!Akofo akɛse atotɔ!
/// 2 Samuel 1:20
“Monnka asɛm yi wɔ Gat,na Filistifo abɔ ose!Monnka wɔ Askelon mmɔnten so,na abosonsomfo anserew ahosɛpɛw mu.
/// 2 Samuel 1:21
“Gilboa mmepɔw,mma obosu anaa osu ntɔ ngu wo soanaa wo nsian so.Efisɛ ɛhɔ na woguu ɔkofo kɛse no akokyɛm ho fi;wɔremfa ngo nsra Saulo nkatabo ho bio.
/// 2 Samuel 1:22
“Saulo ne Yonatan kunkum wɔn atamfo ahoɔdenfo!Wɔamfi akono amma no nsapan.
/// 2 Samuel 1:23
Ɔdɔ ne ahoɔfɛ bɛnna na Saulo ne Yonatan nni,wɔn mu antetew da, nkwa ne owu mu.Na wɔn ho yɛ hare kyɛn akɔre;na wɔn ho yɛ den kyɛn gyata.
/// 2 Samuel 1:24
“Israel mmabea,munsu Saulo,efisɛ ofuraa mo ntama pa,hyehyɛɛ mo sikakɔkɔɔ agude.
/// 2 Samuel 1:25
“Akofo akɛse atotɔ akono.Yonatan awu da mmepɔw no so.
/// 2 Samuel 1:26
Misu wo, me nua Yonatan!Na wosom me bo yiye.Na wo dɔ a wowɔ ma me no yɛ nwonwa;emu dɔ sen ɔbea dɔ!
/// 2 Samuel 1:27
“Hwɛ sɛnea akofo akɛse atotɔ!Ɔko mu akode ayerayera!”
