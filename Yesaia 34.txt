/// Yesaia 34:1
Atemmu A Etia Amanaman NoMuntwiw mmɛn, mo amanaman, na muntie;monyɛ aso, mo ɔmanfo!Momma asase ne nea ɛwɔ so nyinaa ntie,wiase ne nea efi mu ba nyinaa!
/// Yesaia 34:2
Awurade bo afuw amanaman nyinaa;nʼabufuwhyew no tia wɔn asraafo nyinaa.Ɔbɛsɛe wɔn pasaa,ɔbɛma wɔakunkum wɔn.
/// Yesaia 34:3
Wɔbɛtow wɔn mu atɔfo no agu,wɔn afunu no beyi hua;wɔn mogya afɔw mmepɔw no.
/// Yesaia 34:4
Ɔsoro nsoromma nyinaa bɛyerana wɔbɛbobɔw ɔsoro te sɛ nhoma mmobɔwee;ɔsoro atumfo bɛhwe asesɛnea nhaban tew fi bobe so,sɛnea mman a awo pan fi borɔdɔma dua ho.
/// Yesaia 34:5
Mʼafoa anom nea ɛmee no no wɔ ɔsoro;hwɛ, ɛresian de atemmu aba Edom so,wɔn a masɛe wɔn koraa no.
/// Yesaia 34:6
Mogya aguare Awurade afoa ho,wɔde srade asra ho,nguantenmma ne mmirekyi mogya,adwennini asaabo mu srade.Awurade wɔ afɔre bi bɔ wɔ Bosrane okum kɛse wɔ Edom.
/// Yesaia 34:7
Anantwi anuɔdenfo ne wɔn bɛtotɔ,anantwinini nketewa ne akɛse.Mogya afɔw wɔn asase no,na srade ayɛ so dɔte no sɔkyee.
/// Yesaia 34:8
Na Awurade wɔ aweretɔ daananmuhyɛ afe, a obedi ama Sion.
/// Yesaia 34:9
Edom nsuwansuwa bɛdan agodibea,ne dɔte bɛdan sufre a ɛdɛwnʼasase bɛyɛ agoprama a ɛdɛw!
/// Yesaia 34:10
Ɛrennum awia anaa anadwo;ne wusiw befi a ɛto rentwa da.Ɛbɛda mpan fi awo ntoatoaso akosi awo ntoatoaso;obiara remfa ho bio koraa.
/// Yesaia 34:11
Nweatam so patu ne ɔbonsamnomabegye hɔ afa;patu ne kwaakwaadabi bɛtena hɔ.Onyankopɔn bɛtwe wɔ Edom sobasabasayɛ susuhamane amamfoyɛ kirebennyɛ susudua.
/// Yesaia 34:12
Nʼatitiriw rennya biribiara a ɛbɛma wɔafrɛ no ahenni,nʼahenemma mmarima nyinaa betu ayera.
/// Yesaia 34:13
Nsɔe begye nʼabankɛse afa,nsansono ne nsɔe befuw wɔ nʼabankɛse hɔ.Hɔ bɛyɛ adompo atu,ne mpatu tenabea.
/// Yesaia 34:14
Nweatam so mmoa ne mpataku behyia adi afra,mmirekyi anuɔdenfo besu akyerɛ wɔn ho wɔn ho;hɔ na anadwommoa bɛdedana wɔde ayɛ wɔn homebea.
/// Yesaia 34:15
Ɛhɔ na patu bɛyɛ ne berebuw, na watow ne nkesua.Obesow ne mma, na ɔde ne ntaban akata wɔn so;ɛhɔ na nkorɔma bɛboaboa wɔn ho ano,obiara ne nea ɔka ne ho.
/// Yesaia 34:16
Hwɛ Awurade nhoma mmobɔwee no mu, na kenkan:Eyinom mu biara renyera,obiara benya nea ɔka ne ho.Efisɛ nʼanom na ɔhyɛ asɛm no fi,na ne honhom bɛboaboa wɔn ano.
/// Yesaia 34:17
Ɔde wɔn kyɛfa ma wɔn;ɔde ne nsa yɛ susudua kyekyɛ.Wɔbɛfa no sɛ wɔn de afebɔɔna wofi awo ntoatoaso akosi awo ntoatoaso atena hɔ.
