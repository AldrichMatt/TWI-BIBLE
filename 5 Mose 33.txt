/// 5 Mose 33:1
Mose Hyira Mmusuakuw NoEyi ne nhyira a Onyankopɔn nipa Mose de hyiraa Israelfo no ansa na ɔrewu:
/// 5 Mose 33:2
Ose, “Awurade fi Sinai baeofi Seir baa wɔn so;ɔhran fi Paran bepɔw so.Ɔde akronkronfo pii baefi anafo fam ne mmepɔw nsian so.
/// 5 Mose 33:3
Nokware ni, wo na wodɔ nnipa no,akronkronfo nyinaa wɔ wo nsam.Wɔn nyinaa kotow wo nan ase,na wonya nkyerɛkyerɛ fi wo hɔ,
/// 5 Mose 33:4
mmara a Mose de maa yɛn no;Yakob nkurɔfo agyapade.
/// 5 Mose 33:5
Ɔyɛɛ ɔhene wɔ Yeshurunbere a nnipa no ntuanofo hyiae,wɔne Israel mmusuakuw no.
/// 5 Mose 33:6
“Ma Ruben nya nkwa na onwu,na mma ne nkurɔfo so nhuan.”
/// 5 Mose 33:7
Na ɔkaa eyi faa Yuda ho:“Tie, Awurade, tie Yuda sufrɛ;fa no brɛ ne nkurɔfo.Ɔde nʼankasa nsa bɔ ne ho ban.Ao, yɛ ne boafo tia nʼatamfo!”
/// 5 Mose 33:8
Asɛm a ɔka faa Lewi abusuakuw ho:“Awurade, wode ade kronkronama wʼasomfo nokwafo Lewifo.Wosɔɔ wɔn hwɛe wɔ Masawɔne wɔn koe wɔ Meriba asu ho.
/// 5 Mose 33:9
Lewifo tiee wʼasɛmbɔɔ wʼapam no ho ban.Wodii wo nokwaresen sɛnea wodii wɔn awofo,abusuafo ne wɔn mma nokware.
/// 5 Mose 33:10
Afei, ma wɔnkyerɛ Yakob wo mmara no.Ma wɔmfa wo nkyerɛkyerɛ no mma Israelfo.Wɔde aduhuam bɛba wʼanimAbɛbɔ ɔhyew afɔre wɔ afɔremuka so.
/// 5 Mose 33:11
Hyira Lewifo, Ao Awuradena ma wɔn nsa ano nnwuma nsɔ wʼani.Bubu wɔn atamfo;bɔ wɔn atamfo hwe fam a wɔnsɔre bio.”
/// 5 Mose 33:12
Asɛm a Mose ka faa Benyamin abusuakuw ho:“Ma Awurade dɔ nnye ntin wɔ Benyamin nkurɔfo mu,efisɛ ɔbɔ wɔn ho ban daa nyinaa,na nea Awurade dɔ no no nhome wɔ ne nwini ase daa.”
/// 5 Mose 33:13
Asɛm a Mose ka faa Yosef mmusuakuw ho:“Awurade mfa ne sorosoro bosu a ɛsom bone bun mu nsu a efi asase ase no,nhyira wɔn nsase.
/// 5 Mose 33:14
Ɔmfa ne nnepa efi owia mu bane adonne a ebetumi apue afi ɔsram so;
/// 5 Mose 33:15
ne nnɔbae pa a efi tete mmepɔw mune nea abu so wɔ nkoko a etim hɔ daa mu
/// 5 Mose 33:16
ne akyɛde a ɛso nni a efi asase ne ne mayɛ mu,ne adom a efi nea na ɔte nwura a ɛhyew mu no.Saa nhyira yi nyinaa mmra Yosef ti so,nea ɔyɛ ne nuanom mu ɔheneba no anintɔn mu.
/// 5 Mose 33:17
Yosef sɛ nantwinini a ɔyɛ abakan wɔ ahenni mu.Ne ahoɔden te sɛ ɔtrɔm mmɛn.Ɔde bɛwowɔ aman no,wɔn a wɔwɔ asase ano no mpo.Eyinom ne Efraim mpem du du no;eyinom ne Manase mpempem no.”
/// 5 Mose 33:18
Asɛm a Mose ka faa Sebulon ne Isakar mmusuakuw ho:“Sebulon asefo, munni anigye wɔ mo adifi mu.Isakar asefo, munni anigye wɔ mo ntamadan mu.
/// 5 Mose 33:19
Wɔbɛfrɛ nnipa ahorow akɔ bepɔw no sokɔbɔ trenee afɔre wɔ hɔ;wobefi po mu adenya mmoroso mu ato ponafi ademude a ahintaw wɔ nwea mu.”
/// 5 Mose 33:20
Asɛm a Mose ka faa Gad abusuakuw ho:“Nhyira nka obi a ɔtrɛw Gad mantam mu!Gad te hɔ sɛ gyataa ɔretetew abasa anaa eti.
/// 5 Mose 33:21
Gad nkurɔfo paw asase pa no maa wɔn ho;ɔkannifo kyɛfa na wɔde maa wɔn.Bere a nkurɔfo no mpanyimfo hyiae no,wɔyɛɛ Awurade atɛntrenee apɛde no,ne nʼatemmu a ɛfa Israelfo ho no.”
/// 5 Mose 33:22
Asɛm a Mose ka faa Dan abusuakuw ho:“Dan yɛ gyata ba a,ɔrepue afi Basan.”
/// 5 Mose 33:23
Asɛm a Mose ka faa Naftali abusuakuw ho:“Naftali wɔ adom bebreena Awurade nhyira ayɛ wo ma;ɔtare no anafo fam bɛyɛ wo kyɛfa.”
/// 5 Mose 33:24
Asɛm a Mose ka faa Aser abusuakuw ho:“Mma no mu nea wɔahyira no koraa ne Aser;wɔmma ne nuanom mpɛ nʼasɛm,na ɔmfa ngo nguare nʼanan ase.
/// 5 Mose 33:25
Wʼapon ho nkyerewa nyɛ dade ne kɔbere mfrafrae;wʼahoɔden ne wo nkwanna bɛsae so.
/// 5 Mose 33:26
“Onyankopɔn biara nni hɔ sɛ Yeshurun Nyankopɔn;a ɔnam ɔsorosoro ne nʼahenni mu mununkumso ba bɛboa wo.
/// 5 Mose 33:27
Onyankopɔn a ɔwɔ hɔ daa yɛ wo guankɔbea;nea ɛwɔ ase no ne abasa a ɛwɔ hɔ daa no.Ɔbɛpam wʼatamfo afi wʼanim;ɔbɛka se, ‘Sɛe wɔn!’
/// 5 Mose 33:28
Enti, Israel bɛtena ase dwoodwoo;Yakob benya bammɔwɔ asase a atoko ne nsa foforo wɔ so,faako a ɔsoro bosu gugu.
/// 5 Mose 33:29
Nhyira nka mo, Israel!Hena na ɔte sɛ mo,nnipa a Awurade agye mo nkwa.Ɔyɛ mo nkatabo ne boafone mo anuonyam afoa!Mo atamfo bɛkotow mo anim,na moatiatia wɔn sorɔnsorɔmmea.”
