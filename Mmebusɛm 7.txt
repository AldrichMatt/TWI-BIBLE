/// Mmebusɛm 7:1
Ɔbeawaresɛefo Ho KɔkɔbɔMe ba, fa me nsɛm siena kora mʼahyɛde wɔ wo mu.
/// Mmebusɛm 7:2
Di mʼahyɛde so na wubenya nkwa;bɔ me nkyerɛkyerɛ ho ban sɛ nea wodɔ no.
/// Mmebusɛm 7:3
Kyekyere bɔ wo nsateaa ho;kyerɛw no yiye gu wo koma pon so.
/// Mmebusɛm 7:4
Ka kyerɛ nyansa se, “Woyɛ me nuabea,”na frɛ ntease wo busuani;
/// Mmebusɛm 7:5
Wɔbɛtwe wo afi ɔbeawaresɛefo ho,afi ɔbeawarefo huhuni nsɛmmɔdɛ ho.
/// Mmebusɛm 7:6
Me fi mfɛnsere ano,mede mʼani faa mfɛnsere mu.
/// Mmebusɛm 7:7
Mihuu wɔ ntetekwaafo mu,mehyɛɛ mmerante no mu baako nsow,ɔbabun a onni adwene.
/// Mmebusɛm 7:8
Na ɔnam borɔn a ɛbɛn ɔbea no fi soa nʼani kyerɛ ɔbea no fi
/// Mmebusɛm 7:9
bere a onwini redwo,na anim rebiribiri no.
/// Mmebusɛm 7:10
Afei ɔbea bi fi behyiaa no awasiesie ne ho sɛ oguamanfo a nnaadaa wɔ ne koma mu.
/// Mmebusɛm 7:11
(Ɔyɛ hyirenn na hwee mfa ne ho,ɔntena fie koraa;
/// Mmebusɛm 7:12
nnɛ wohu no mmɔnten so, ɔkyena na ɔte aguabɔbea,ɔtetɛw wɔ mmantwea mmantwea.)
/// Mmebusɛm 7:13
Osoo ne mu few nʼano,wamfɛre, na ɔkae se,
/// Mmebusɛm 7:14
“Mewɔ asomdwoe afɔrebɔde wɔ fie;nnɛ madi me bɔhyɛ so.
/// Mmebusɛm 7:15
Enti mebae sɛ merebehyia wo;mehwehwɛɛ wo na mahu wo!
/// Mmebusɛm 7:16
Mato me mpa,mede nwera a wɔahyɛ no aduru a efi Misraim.
/// Mmebusɛm 7:17
Mede nnuhuam apete me mpa so:kurobow, pɛprɛ ne dupapo.
/// Mmebusɛm 7:18
Bra, ma yɛmfa ɔdɔ mmɔ ɔdɔ mu nkosi anɔpa;
/// Mmebusɛm 7:19
Me kunu nni fie;watu kwan na ɔbɛkyɛ.
/// Mmebusɛm 7:20
Ɔde sika a ɛdɔɔso hyɛɛ ne sika kotoku mana ɔremma kosi ɔsram no kurokumatwa bere mu.”
/// Mmebusɛm 7:21
Ɔde tɛkrɛmakyene bɔɔ no adafa;ɔde nnaadaa nyaa no ne no dae.
/// Mmebusɛm 7:22
Odii nʼakyi prɛko pɛte sɛ nantwi a ɔrekɔ akumii,anaa ɔwansan a ɔde ne ti rekɔhyɛ hankare fi mu
/// Mmebusɛm 7:23
kosi sɛ bɛmma bɛwɔ ne brɛbo mu,te sɛ anomaa a ɔrekɔtɔ anomaa afiri muna onnim sɛ ɔbɛhwere ne nkwa.
/// Mmebusɛm 7:24
Na afei, me mma, muntie me;monyɛ aso mma nea meka.
/// Mmebusɛm 7:25
Mommma mo koma mpatiri nkɔ no sona momman mmfa nʼakwan so.
/// Mmebusɛm 7:26
Bebree na wɔnam no so ahwehwe ase;wɔn a wakum wɔn dɔɔso pa ara.
/// Mmebusɛm 7:27
Ne fi yɛ ɔda tempɔn aɛkɔ owu pia mu.
