/// Yesaia 26:1
Ayeyi DwomSaa da no, wɔbɛto saa dwom yi wɔ Yuda asase so:Yɛwɔ kuropɔn dennen;Onyankopɔn de nkwagyeayɛ nʼafasu ne ne hankare a ɛkorɔn.
/// Yesaia 26:2
Mummuebue apon nona atreneefo man no nhyɛn mu,ɔman nokwafo no.
/// Yesaia 26:3
Wobɛkora no so asomdwoe munea wasi nʼadwene pi,efisɛ ɔde ne ho to wo so.
/// Yesaia 26:4
Fa wo ho to Awurade so afebɔɔ,efisɛ, Awurade, Awurade yɛ daa Botan.
/// Yesaia 26:5
Ɔbrɛ wɔn a wɔtete soro ase,na ɔbrɛ kuropɔn a ɛkorɔn no ase;obubu gu fam pasaama ɛda mfutuma mu.
/// Yesaia 26:6
Anammɔn tiatia so,wɔn a wɔhyɛ wɔn so anammɔnahiafo anammɔntu.
/// Yesaia 26:7
Ɔtreneeni kwan so yɛ tamaa;wo, Ɔnokwafo, woma ɔtreneeni kwan so yɛ trontrom.
/// Yesaia 26:8
Yiw, Awurade, yɛnam wo mmara kwan so yi,yɛretwɛn wo;na wo din ne ne kɛseyɛyɛ nea yɛn koma pɛ.
/// Yesaia 26:9
Me kra pere hwehwɛ wo anadwo;anɔpa nso me honhom ani gyina wo.Sɛ wʼatemmu ba asase yi so a,nnipa a wɔwɔ wiase sua treneeyɛ.
/// Yesaia 26:10
Ɛwɔ mu sɛ wuyi adom adi kyerɛ amumɔyɛfo de,nanso wonsua treneeyɛ;na mpo atreneefo asase so no, wɔkɔ so yɛ bɔnena wommu Awurade kɛseyɛ.
/// Yesaia 26:11
Ao Awurade, wɔama wo nsa so kɔ soro,nanso wonhu.Ma wonhu wo mmɔdemmɔ wɔ wo nkurɔfo ho na ɛnhyɛ wɔn aniwu;ma ogya a wɔasɔ ama wʼatamfo no nhyew wɔn.
/// Yesaia 26:12
Awurade, woama yɛn asomdwoe;nea yɛatumi ayɛ nyinaa wo na woayɛ ama yɛn.
/// Yesaia 26:13
Awurade yɛn Nyankopɔn, awuranom afoforo bi adi yɛn so,nanso wo din nko ara na yɛ kamfo.
/// Yesaia 26:14
Afei wɔawuwu, na wɔnte ase bio;ahonhom a wɔafi mu no wɔrensɔre.Wotwee wɔn aso na wosɛee wɔnwɔama yɛn werɛ afi wɔn.
/// Yesaia 26:15
Woama ɔman no ayɛ kɛse, Awurade;woama ɔman no ayɛ kɛse;woahyɛ wo ho anuonyam;woatrɛtrɛw asase no ahye nyinaa mu.
/// Yesaia 26:16
Awurade, wofi ahohia mu baa wo nkyɛn;bere a wotwee wɔn aso no,na wontumi mmue wɔn ano mpo mmɔ mpae.
/// Yesaia 26:17
Sɛnea ɔpemfo a awo aka nofi ɔyaw mu bukabukaw ne mu na osu no,saa ara na yɛyɛe wɔ wʼanim, Awurade.
/// Yesaia 26:18
Yenyinsɛnee, yɛkyemee wɔ ɔyaw munanso yɛwoo mframa.Yɛamfa nkwagye amma asase so;wɔanwo nnipa amma asase so.
/// Yesaia 26:19
Nanso wʼawufo benya nkwa;wɔn nipadua bɛsɔre.Ma wɔn a wɔtete mfutuma mu no,nsɔre mfa anigye nteɛ mu.Mo bosu te sɛ anɔpa bosu;asase beyi nʼafunu apue.
/// Yesaia 26:20
Monkɔ, me nkurɔfo, monhyɛnhyɛn mo adan muna montoto apon no mu;momfa mo ho nsie bere tiaa bikosi sɛ nʼabufuwhyew ano bedwo.
/// Yesaia 26:21
Hwɛ, Awurade refi nʼatenaeabɛtwe nnipa a wɔte asase so aso wɔ wɔn bɔne ho.Asase bɛda mogya a wɔahwie agu no so no adi;ɔrentumi mfa nʼatɔfo nsie bio.
