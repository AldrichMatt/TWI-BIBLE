/// Yesaia 2:1
Awurade Bepɔw NoEyi ne nea Amos babarima Yesaia hui, a ɛfa Yuda ne Yerusalem ho.
/// Yesaia 2:2
Nna a edi akyi no mu no,Awurade asɔredan bepɔw no betimsɛ mmepɔw no nyinaa ti;ebegye din aboro nkoko nyinaa sona aman nyinaa bɛbɔ yuu akɔ hɔ.
/// Yesaia 2:3
Aman bebree bɛba abɛka se,“Mommra mma yɛnkɔ Awurade bepɔw no so,nkɔ Yakob Nyankopɔn fi.Ɔbɛkyerɛkyerɛ yɛn nʼakwansɛnea ɛbɛyɛ a yɛbɛnantew nʼatempɔn so.”Mmara no befi Sion aba,na Awurade asɛm afi Yerusalem.
/// Yesaia 2:4
Obebu amanaman ntam atɛnna obesiesie nnipa bebree ntam asɛm.Wɔde wɔn afoa bɛbobɔ nsɔwna wɔde wɔn mpeaw ayɛ asosɔw.Ɔman bi rentwe ɔman foforo so afoa,na wɔrenyɛ ahoboa biara mma ɔko bio.
/// Yesaia 2:5
Mommra. Yakob fifo,momma yɛnnantew Awurade hann mu.
/// Yesaia 2:6
Awurade Da NoAwurade, woagyaw wo nkurɔfo,Yakob fifo.Gyidihunu a efi apuei fam ahyɛ wɔn ma;wɔhyɛ nkɔm sɛ Filistifona wɔne abosonsomfo fa ayɔnko.
/// Yesaia 2:7
Dwetɛ ne sikakɔkɔɔ ahyɛ wɔn asase no so ma;wɔn ademude dɔɔso bebree.Apɔnkɔ ayɛ wɔn asase no so ma;na wɔn nteaseɛnam dodow nni ano.
/// Yesaia 2:8
Ahoni ahyɛ wɔn asase no so ma;wɔkotow sɔre wɔn ankasa nsa ano adwuma,nea wɔn nsateaa ayɛ.
/// Yesaia 2:9
Enti, Awurade bɛbrɛ onipa asena wama adesamma abotow,mfa wɔn ho nkyɛ wɔn.
/// Yesaia 2:10
Kɔhyɛn abotan no mu,fa wo ho kosie asase no mu esiane Awurade ho hune nʼanuonyam kɛseyɛ nti!
/// Yesaia 2:11
Wɔbɛbrɛ ɔhantanni ase,na wɔde nnipa ahomaso ahwe fam;Awurade nko ara na wɔbɛma no so da no.
/// Yesaia 2:12
Asafo Awurade ahyɛ da biama ahomasofo nyinaane nea ɛma ne ho so nyinaa(wɔbɛbrɛ wɔn ase),
/// Yesaia 2:13
Lebanon sida nyinaa, atenten ne nea ɛkorɔn,ne Basan odum nnua no,
/// Yesaia 2:14
mmepɔw atenten nyinaane nkoko a ɛwowaree nyinaa,
/// Yesaia 2:15
ne abantenten a ɛkorɔnne ɔfasu biara a ɛyɛ den,
/// Yesaia 2:16
aguadi hyɛn biarane hyɛn kɛse fɛfɛ biara.
/// Yesaia 2:17
Wɔbɛbrɛ ɔhantanni ase,na wɔde nnipa ahomaso ahwe fam;Awurade nko ara na wɔbɛma no so da no,
/// Yesaia 2:18
na ahoni no bɛyera korakora.
/// Yesaia 2:19
Nnipa beguan akɔhyɛ abodan a ɛwɔ abotan mune ntokuru a ɛdeda asase muesiane Awurade ho hune nʼanuonyam kɛseyɛ nti,bere a ɔbɛsɔre awosow asase.
/// Yesaia 2:20
Saa da no, nnipa bɛtowwɔn dwetɛ ne sikakɔkɔɔ ahonia wɔyɛɛ sɛ wɔbɛsom noagu ama akisi ne mpan.
/// Yesaia 2:21
Wobeguan akɔhyɛ abotan mu ntokuru mune abotan mpaapae muesiane Awurade ho hune nʼanuonyam kɛseyɛ nti,bere a ɔbɛsɔre awosow asase.
/// Yesaia 2:22
Munnyae sɛ mode mo ho to nnipa,a wɔwɔ ɔhome kɛkɛ so.Wɔyɛ dɛn koraa?
