/// 4 Mose 26:1
Israel Nnipakan A Ɛto So AbienƆyaredɔm no akyi no, Awurade ka kyerɛɛ Mose ne ɔsɔfo Aaron babarima Eleasar se, 
/// 4 Mose 26:2
“Monkan Israelfo mmarima a wɔadi mfe aduonu ne nea ɛboro saa nyinaa na monhwɛ dodow a wobetumi akɔ ɔsa ama Israel wɔ abusua biara mu.” 
/// 4 Mose 26:3
Enti Mose ne ɔsɔfo Eleasar kasa kyerɛɛ wɔn wɔ Moab tataw so, wɔ Asubɔnten Yordan ho a na wɔatra Yeriko no se, 
/// 4 Mose 26:4
“Monkan mmarima a wɔadi mfe aduonu ne nea ɛboro saa sɛnea Awurade hyɛɛ Mose no.”Eyinom ne Israelfo a wofi Misraim bae no:
/// 4 Mose 26:5
Ruben AbusuakuwEyinom ne Yakob babarima panyin Ruben asefo:Hanokfo abusua, wɔde too wɔn tete agya Hanok;Palufo abusua, wɔde too a wɔn tete agya Palu;
/// 4 Mose 26:6
Hesronfo abusua, wɔde too wɔn tete agya Hesron;Karmifo abusua, wɔde too wɔn tete agya Karmi.
/// 4 Mose 26:7
Mmarima a na wɔwɔ Ruben mmusua nyinaa mu no dodow yɛ mpem aduanan abiɛsa ahanson aduasa (,).
/// 4 Mose 26:8
Na Palu yɛ Eliab babarima, 
/// 4 Mose 26:9
na Eliab mmabarima ne Nemuel, Datan ne Abiram. Saa Datan ne Abiram yi ara na wɔyɛ nnipa no ntuanofo a wɔka Kora akyidifo a wɔyɛɛ adwene tiaa Mose ne Aaron, de buu Awurade animtiaa no ho. 
/// 4 Mose 26:10
Na asase mu bue menee wɔne Kora. Ogya fi Awurade nkyɛn bɛsɛee wɔn akyidifo ahannu aduonum. Na wɔyɛɛ kɔkɔbɔ nsɛnkyerɛnne. 
/// 4 Mose 26:11
Nanso Kora ase antɔre.
/// 4 Mose 26:12
Simeon AbusuakuwEyinom ne mmusua a wofi Simeon ase:Nemuelfo abusua, wɔde too wɔn tete agya Nemuel.Yaminfo abusua, wɔde too wɔn tete agya Yamin.Yakinfo abusua, wɔde too wɔn tete agya Yakin.
/// 4 Mose 26:13
Serafo abusua, wɔde too wɔn tete agya Serah;Saulfo abusua, wɔde too wɔn tete agya Saulo.
/// 4 Mose 26:14
Mmarima a na wɔwɔ Simeon mmusua mu nyinaa dodow yɛ mpem aduonu abien ne ahannu (,).
/// 4 Mose 26:15
Gad AbusuakuwEyinom ne mmusua a wɔyɛ Gad asefo:Sefonfo abusua, wɔde too wɔn tete agya Sefon;Hagifo abusua, wɔde too wɔn tete agya Hagi;Sunifo abusua no, wɔde too wɔn tete agya Suni;
/// 4 Mose 26:16
Osnifo abusua, wɔde too wɔn tete agya Osni;Erifo abusua, wɔde too wɔn tete agya Eri;
/// 4 Mose 26:17
Arodfo abusua, wɔde too wɔn agya Arod;Arelifo abusua, wɔde too wɔn tete agya Areli.
/// 4 Mose 26:18
Mmarima a na wɔwɔ Gad mmusua mu no dodow yɛ mpem aduanan ne ahannum (,).
/// 4 Mose 26:19
Yuda AbusuakuwNa Yuda wɔ mmabarima baanu a wɔn din de Er ne Onan a wowuwuu wɔ Kanaan asase so.
/// 4 Mose 26:20
Yuda asefo mmusua a edidi so yi:Selafo abusua, wɔde too wɔn tete agya Sela;Peresfo abusua, wɔde too wɔn tete agya Peres;Serafo abusua, wɔde too wɔn tete agya Serah.
/// 4 Mose 26:21
Eyinom ne mmusua a wofi Peres ase.Hesronfo abusua, a wɔde too wɔn tete agya Hesron;Hamulfo abusua, wɔde too wɔn tete agya Hamul.
/// 4 Mose 26:22
Mmarima a na wɔwɔ Yuda mmusua mu no nyinaa dodow yɛ mpem aduɔson asia ne ahannum (,).
/// 4 Mose 26:23
Isakar AsefoEyinom ne mmusua a wofi Isakar ase:Tolafo abusua, wɔde too wɔn tete agya Tola;Puwafo abusua, wɔde too wɔn tete agya Puwa;
/// 4 Mose 26:24
Yasubfo abusua, wɔde too wɔn tete agya Yasub;Simronfo abusua, wɔde too wɔn tete agya Simron.
/// 4 Mose 26:25
Mmarima a na wɔwɔ Isakar mmusua no mu no nyinaa dodow yɛ mpem aduosia anan ne ahaasa (,).
/// 4 Mose 26:26
Sebulon AsefoEyinom ne mmusua a wofi Sebulon ase:Seredfo abusua, wɔde too wɔn tete agya Sered;Elonfo abusua, wɔde too wɔn tete agya Elon.Yakleefo abusua, wɔde too wɔn tete agya Yakleel.
/// 4 Mose 26:27
Mmarima a na wɔwɔ Sebulon mmusua no mu no nyinaa dodow yɛ mpem aduosia ne ahannum (,).
/// 4 Mose 26:28
Manase AbusuakuwƐnam Manase ne Efraim so na mmusua abien fii Yosef mu bae.
/// 4 Mose 26:29
Manase asefo:Makirfo abusua, wɔde too wɔn tete agya Makir;Gileadfo abusua, wɔde too wɔn tete agya, Makir babarima, Gilead.
/// 4 Mose 26:30
Eyinom ne mmusua a wofi Gileadfo ase:Yeserfo abusua, wɔde too wɔn tete agya Yeser;Helekfo abusua, wɔde too wɔn agya Helek.
/// 4 Mose 26:31
Asrielfo abusua, wɔde too wɔn tete agya Asriel;Sekemfo abusua, wɔde too wɔn tete agya Sekem;
/// 4 Mose 26:32
Semidafo abusua, wɔde too wɔn tete agya Semida;Heferfo abusua, wɔde too wɔn tete agya Hefer.
/// 4 Mose 26:33
Hefer babarima Selofehad annya mmabarima nanso na ɔwɔ mmabea a wɔn din de Mahla, Noa, Hogla, Milka ne Tirsa.
/// 4 Mose 26:34
Mmarima a na wɔwɔ Manase mmusua no nyinaa mu dodow yɛ mpem aduonum abien ne ahanson (,).
/// 4 Mose 26:35
Efraim AbusuakuwEyinom ne mmusua a wofi Efraim ase:Sutelafo abusua, wɔde too wɔn tete agya Sutela;Bekerfo abusua, wɔde too wɔn tete agya Beker;Tahanfo abusua, wɔde too wɔn tete agya Tahan.
/// 4 Mose 26:36
Eyinom ne Sutela asefo:Eranfo abusua, wɔde too wɔn tete agya Eran.
/// 4 Mose 26:37
Eyinom Efraim mmusua; wɔn dodow yɛ mpem aduasa abien ne ahannum (,).Eyinom ne mmusua a wɔyɛ Yosef asefo.
/// 4 Mose 26:38
Benyamin AbusuakuwEyinom ne mmusua a wofi Benyamin ase.Belafo abusua no, wɔde too wɔn tete agya Bela;Asbelfo abusua no, wɔde too wɔn tete agya Asbel;Ahiramfo abusua no, wɔde too wɔn tete agya Ahiram;
/// 4 Mose 26:39
Sufamfo abusua no, wɔde too wɔn tete agya Sufam;Hufamfo abusua no, wɔde too wɔn tete agya Hufam.
/// 4 Mose 26:40
Eyinom ne mmusua a wofi Belafo mu;Ardfo a wɔde wɔn too wɔn tete agya Ard;Naamanfo a wɔde wɔn too wɔn tete agya Naaman.
/// 4 Mose 26:41
Na mmarima a na wɔwɔ Benyamin mmusua no mu nyinaa dodow yɛ mpem aduanan anum ne ahansia (,).
/// 4 Mose 26:42
Dan AbusuakuwEyi ne abusua a efi Dan ase.Suhamfo abusua no, wɔde too wɔn tete agya Suham.Na Dan asefo no nyinaa yɛ Suhamfo. 
/// 4 Mose 26:43
Mmarima a na wɔwɔ saa mu no nyinaa dodow yɛ mpem aduosia anan ne ahannan (,).
/// 4 Mose 26:44
Aser AbusuakuwEyinom ne mmusua a wofi Aser ase:Yimnafo abusua no, wɔde too wɔn tete agya Yimna;Isuifo abusua no, wɔde too wɔn tete agya Isui;Beriafo abusua no, wɔde too wɔn tete agya Beria.
/// 4 Mose 26:45
Eyinom ne mmusua a wofi Beria ase:Heberfo de wɔn ho too wɔn tete agya Heber;Malkielfo de wɔn ho too wɔn tete agya Malkiel.
/// 4 Mose 26:46
Na Aser wɔ ɔbabea bi a ne din de Sera.
/// 4 Mose 26:47
Mmarima a na wɔyɛ Aser asefo no nyinaa dodow yɛ mpem aduonum abiɛsa ne ahannan (,).
/// 4 Mose 26:48
Naftali AbusuakuwEyinom ne mmusua a wofi Naftali ase:Yakseelfo abusua no, wɔde too wɔn tete agya Yakseel;Gunifo abusua no, wɔde too wɔn agya Guni;
/// 4 Mose 26:49
Yeserfo abusua no, wɔde too wɔn tete agya Yeser;Silemfo abusua no, wɔde too wɔn tete agya Silem.
/// 4 Mose 26:50
Mmarima a na wɔwɔ Naftali mmusua nyinaa mu no dodow yɛ mpem aduanan anum ne ahannan (,).
/// 4 Mose 26:51
Nnipa Dodow A Wɔkan WɔnNnipa dodow a wɔkan wɔn no ano si mpem ahansia ne baako ahanson aduasa (,).
/// 4 Mose 26:52
Afei, Awurade ka kyerɛɛ Mose se, 
/// 4 Mose 26:53
“Kyekyɛ asase no ma mmusua no sɛ wɔn agyapade, sɛnea wɔn dodow te. 
/// 4 Mose 26:54
Ma abusua a ɛso no agyapade kɛse na abusua a esua no agyapade ketewa. 
/// 4 Mose 26:55
Hwɛ sɛ wɔnam ntontobɔ so bɛkyekyɛ asase no. Nea ɛsɛ sɛ kuw biara nya no begyina nʼagyanom abusuakuw din dodow so. 
/// 4 Mose 26:56
Ɛsɛ sɛ wɔbɔ ntonto wɔ agyapade no kyekyɛ so wɔ akuw akɛse ne nketewa no mu.”
/// 4 Mose 26:57
Eyinom ne Lewifo a wɔnam wɔn mmusua so kan wɔn:Wɔde Gersonfo too wɔn tete agya Gerson.Wɔde Kohatfo too wɔn tete agya Kohat.Wɔde Merarifo too wɔn tete agya Merari.
/// 4 Mose 26:58
Eyinom nso yɛ Lewifo mmusua:Libnifo,Hebronfo,Mahlifo,Musifo neKorafo.Kohat yɛ Amram tete agya. 
/// 4 Mose 26:59
Bere a Lewi wɔ Misraim no, wɔwoo ɔbabea a ne din de Yokebed. Kehat babarima Amram waree no. Wɔn na wɔwoo Aaron, Mose ne Miriam. 
/// 4 Mose 26:60
Aaron woo Nadab, Abihu, Eleasar ne Itamar. 
/// 4 Mose 26:61
Nanso, bere a Nadab ne Abihu de ogya a ɛnyɛ kronkron brɛɛ Awurade no, wowuwui.
/// 4 Mose 26:62
Nnipakan no mu no, na Lewifo nyinaa dodow yɛ mpem aduonu abiɛsa (,). Wɔkan mmarima a wɔadi fi ɔsram kosi mpanyimfo so. Nanso, wɔammu Lewifo no ano anka Israel nnipakan no ho, efisɛ wɔrekyɛ nsase no ama mmusuakuw no, wɔamma Lewifo no bi.
/// 4 Mose 26:63
Enti sɛnea Mose ne ɔsɔfo Eleasar fa kyerɛɛ nnipa no ano wɔ Moab bepɔw a ɛbɛn Asubɔnten Yordan a na wɔatwa Yeriko ne no. 
/// 4 Mose 26:64
Na saa nnipa yi mu biara nni hɔ a ɔfra wɔn a Mose ne Aaron kan wɔn wɔ Sinai sare so no mu. 
/// 4 Mose 26:65
Efisɛ Awurade ka kyerɛɛ saa Israelfo no se wobewuwu wɔ sare no so. Anka wɔn mu biara, gye Yefune ba Kaleb ne Nun babarima Yosua.
