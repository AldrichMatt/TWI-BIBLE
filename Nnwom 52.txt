/// Nnwom 52:1
Dwom Dawid “maskil” dwom. Ɔtoo bere a Edomni Doeg bɛka kyerɛɛ Saulo se, “Dawid akɔ Ahimelek fi” no.Ɔkɛse, adɛn nti na wohoahoa wo ho wɔ wo bɔne ho?Adɛn nti na wohoahoa wo ho da mu nyinaa,wo a woyɛ animguasede wɔ Onyankopɔn ani so?
/// Nnwom 52:2
Wo tɛkrɛma bɔ ɔsɛe ho pɔw;ɛte sɛ oyiwan a ano yɛ nam yiye.Wo a wutwa nkontompo nko ara.
/// Nnwom 52:3
Wʼani gye bɔne ho sen papa,wopɛ atoro sen sɛ wobɛka nokware.
/// Nnwom 52:4
Wodɔ asɛm biara a ɛde ɔhaw ba,wo tɛkrɛma daadaafo!
/// Nnwom 52:5
Ampa ara Onyankopɔn de ɔsɛe a enni awiei bɛbrɛ wo;ɔbɛtwe wo afi wo ntamadan mu na watetew wo mu;Ɔbɛtɔre wʼase wɔ ateasefo asase so.
/// Nnwom 52:6
Atreneefo behu eyi na wɔasuro;wɔbɛserew no na wɔaka se,
/// Nnwom 52:7
“Hwɛ, onipa no ni,nea wamfa Onyankopɔn anyɛ nʼabandennenna mmom ɔde ne ho too nʼahonya dodow so,na onyaa ahoɔden de sɛee afoforo no!”
/// Nnwom 52:8
Nanso mete sɛ ngodua aɛrenyin wɔ Onyankopɔn fi:mede me ho to Onyankopɔn dɔ a ɛnsa da no sodaa nyinaa.
/// Nnwom 52:9
Meyi wo ayɛ daa wɔ nea woayɛ nti;wo din so na mʼani bɛda, efisɛ eye.Meyi wo ayɛ wɔ wʼahotefo anim.
