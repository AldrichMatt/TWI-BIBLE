/// Hosea 10:1
Israel yɛɛ bobe a ɛtrɛtrɛw;ɔsow aba maa ne ho.Bere a nʼaba redɔɔso no,osisii afɔremuka bebree;nʼasase rekɔ so yɛ yiye noosiesie nʼabosom dum kronkron no.
/// Hosea 10:2
Nnaadaasɛm wɔ wɔn koma mu,nti ɛsɛ sɛ wonya wɔn afɔdi so asotwe.Awurade bebubu wɔn afɔremuka,na wasɛe wɔn abosom dum kronkron no.
/// Hosea 10:3
Afei, wɔbɛka se, “Yenni ɔhene,efisɛ, yɛamfa nidi amma Awurade.Mpo sɛ na yɛwɔ ɔhene koraa a,dɛn na anka obetumi ayɛ ama yɛn?”
/// Hosea 10:4
Wɔhyɛ bɔ ahorow bebree,wɔka ntamhununa wɔyɛ apam ahorow;ɛno nti mansotwe sɔresɔrete sɛ wura a bɔre wɔ mua afifi asase a wɔafuntum so so.
/// Hosea 10:5
Nnipa a wɔte Samaria no suro maBet-Awen nantwi ba ohoni no.Ne nkurɔfo besu.Saa ara na nʼakɔmfo nso bɛyɛ,wɔn a wogyee wɔn ani wɔ nʼanuonyam ho no.Efisɛ wɔafa no afi wɔn nkyɛn kɔ nnommum mu.
/// Hosea 10:6
Wɔde no bɛkɔ Asiria,de akɔhyɛ ɔhene kɛse no anuonyam.Ebegu Efraim anim ase;na Israel ani bewu wɔ ne nnua ahoni ho.
/// Hosea 10:7
Samaria na ne hene bɛsen akɔte sɛ abaa a ɛtɛn nsu ani.
/// Hosea 10:8
Wɔbɛsɛe abosonnan a wodi awurukasɛm ne bɔne wɔ mu no.Nsɔe ne nnɛnkyɛnse befifi hɔ,na akata wɔn afɔremuka so.Afei wɔbɛka akyerɛ mmepɔw se, “Mommɛkata yɛn so!”na wase nkoko se, “Munnwiriw ngu yɛn so!”
/// Hosea 10:9
“Efi Gibea bere so, woayɛ bɔne, Israel,na hɔ na woaka.Na ɔko rentwiw amfaamumɔyɛfo a wɔwɔ Gibea no so ana?
/// Hosea 10:10
Bere a mepɛ no, mɛtwe wɔn aso;aman bɛboaboa wɔn ho ano atia wɔn.Wɔde mpokyerɛ begu wɔn wɔ wɔn bɔne dodow ho.
/// Hosea 10:11
Efraim yɛ nantwi ba a wɔayɛn no,a ɔpɛ awiporowbea adwuma,enti mede konnuabɛto ne kɔn fɛɛfɛ mu.Mɛkyerɛ Efraim ɔkwan,ɛsɛ sɛ Yuda funtum asase no,na Yakob nso siesie so.
/// Hosea 10:12
Dua trenee aba ma wo ho,twa ɔdɔ aba a ɛtena hɔ daa,siesie wʼasase a womfuntumii so no;na bere adu sɛ wohwehwɛ Awurade,kosi sɛ ɔbɛbaabɛpete trenee agu wo so.
/// Hosea 10:13
Nanso woadua atirimɔden aba,na woatwa aba bɔne.Woadi nnaadaa aba.Efisɛ wode wo ho ato wʼahoɔdenne wʼakofo bebrebe no so,
/// Hosea 10:14
ɔko mu huuyɛ bɛsɔre atia wo nkurɔfo,na wʼaban nyinaa bɛsɛe,sɛnea Salman sɛee Bet Arbel ɔko da no,da a wɔde ɛnanom ne wɔn mma hwehwee fam no.
/// Hosea 10:15
Saa ara na ɛbɛba wo so, Bet-El,efisɛ wʼatirimɔdensɛm no dɔɔso.Sɛ da no du a,Wɔbɛsɛe Israelhene no koraa.
