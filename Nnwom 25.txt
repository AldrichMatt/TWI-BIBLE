/// Nnwom 25:1
Dwom Dawid dwom.Awurade, me Nyankopɔn, wo mu na mede me werɛ hyɛ.
/// Nnwom 25:2
Wo so, me Nyankopɔn, na mede me ho to,mma mʼanim ngu ase,na mma mʼatamfo nso nni me so nkonim.
/// Nnwom 25:3
Wɔn a wɔde wɔn ho to wo so no mu biaraanim rengu ase da,mmom, wɔn a wɔyɛ kɔntɔnkye kwa noanim begu ase.
/// Nnwom 25:4
Kyerɛ me wʼakwan, Awurade,na minhu wʼatempɔn.
/// Nnwom 25:5
Fa wo nokware no so kyerɛkyerɛ me,efisɛ woyɛ Onyankopɔn, me Gyefo,na mʼani da wo so daa nyinaa.
/// Nnwom 25:6
Kae, Awurade, wo mmɔborɔhunu ne wo dɔ kɛsea ɛwɔ hɔ fi tete no.
/// Nnwom 25:7
Nkae me mmabun bere mu bɔnene mʼatuatew akwan;kae me sɛnea wʼadɔe te,Awurade, efisɛ wuye.
/// Nnwom 25:8
Awurade ye na ɔteɛ;enti ɔkyerɛkyerɛ nnebɔneyɛfo nʼakwan.
/// Nnwom 25:9
Ɔde ahobrɛasefo fa ɔkwan pa sona ɔkyerɛ wɔn nʼapɛde.
/// Nnwom 25:10
Awurade akwan nyinaa yɛ ɔdɔ ne nokwaredima wɔn a wodi nʼapam mu ahyɛde so.
/// Nnwom 25:11
Awurade, me bɔne so de,nanso wo din nti, fa kyɛ me.
/// Nnwom 25:12
Enti hena ne onipa a osuro Awurade?Ɔbɛkyerɛ no ɔkwan a wabɔ ama no.
/// Nnwom 25:13
Obedi yiye wɔ ne nkwanna mu,na nʼasefo afa asase no sɛ wɔn agyapade.
/// Nnwom 25:14
Awurade da nʼatirimsɛm adi kyerɛ wɔn a wosuro no;na ɔma wohu nʼapam.
/// Nnwom 25:15
Mʼani da Awurade so daa,efisɛ ɔno nko ara na obeyi mʼanan afi afiri mu.
/// Nnwom 25:16
Dan wʼani hwɛ me, na dom me,efisɛ meyɛ ankonam na meyɛ mmɔbɔ.
/// Nnwom 25:17
Me koma mu dadwen adɔɔso;yi me dadwen fi me so.
/// Nnwom 25:18
Hwɛ me haw ne mʼahohiahiana yi me bɔne nyinaa fi me so.
/// Nnwom 25:19
Hwɛ sɛnea mʼatamfo adɔɔsone ɔtan kɛse a wɔde tan me!
/// Nnwom 25:20
Bɔ me nkwa ho ban na gye me;mma mʼanim ngu ase,efisɛ me guankɔbea ne wo.
/// Nnwom 25:21
Ma trenee ne nokware mmɔ me ho ban,efisɛ mʼani da wo so.
/// Nnwom 25:22
Gye Israel, Onyankopɔn,fi wɔn haw nyinaa mu.
