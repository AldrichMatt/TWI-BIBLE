/// Nnwom 36:1
Dwom Awurade somfo Dawid dwom.Nkɔmhyɛ bi wɔ me koma mu a efi Onyankopɔn hɔa ɛfa omumɔyɛfo mmarato ho.Onyankopɔn suro nni wɔn ani so.
/// Nnwom 36:2
Na ɔno ankasa ani so no ɔdaadaa no ho dodo,nti ɛmma onhu ne bɔne nnyae yɛ.
/// Nnwom 36:3
Nʼanom nsɛm yɛ atirimɔden ne nnaadaa;onnim nyansa bio na wayɛ papa.
/// Nnwom 36:4
Ɔda ne mpa so mpo a ɔbɔ pɔw bɔne;na ogyaa ne ho ma bɔne kwanna ɔmpo nea enye.
/// Nnwom 36:5
Awurade, wʼadɔe du ɔsorosorowo nokwaredi du wim tɔnn.
/// Nnwom 36:6
Wo trenee te sɛ mmepɔw akɛse.Wʼatɛntrenee mu dɔ sɛ po bun.Ao Awurade, wokora nnipa ne mmoa nyinaa so.
/// Nnwom 36:7
Wʼadɔe a ɛnsa da no som bo!Nnipa mu akɛse ne nketewanya guankɔbea wɔ wo ntaban nwini ase.
/// Nnwom 36:8
Wodi nea abu so wɔ wo fi,woma wɔnom fi wʼanika asuten no mu.
/// Nnwom 36:9
Wo nkyɛn na nkwa asuti wɔ;wo hann mu na yehu hann.
/// Nnwom 36:10
Kɔ so dɔ wɔn a wonim wo,ma wo trenee ntena wɔn a wɔteɛ, koma mu.
/// Nnwom 36:11
Mma ɔhantanni nan ntia meanaa omumɔyɛfo nsa nnsunsum me.
/// Nnwom 36:12
Hwɛ sɛnea nnebɔneyɛfo ahwehwe ase,wɔdeda hɔ a wɔrentumi nsɔre bio.
