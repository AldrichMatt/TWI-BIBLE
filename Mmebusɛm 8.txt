/// Mmebusɛm 8:1
Nyansa FrɛTie: Nyansa refrɛ.Ntease ma ne nne so.
/// Mmebusɛm 8:2
Ɔkwan no so, sorɔnsorɔmmea hɔ,nkwantanan no so, ɛhɔ na egyina,
/// Mmebusɛm 8:3
apon a ɛkɔ kuropɔn no mu no ho,ɛteɛ mu wɔ abobow ano hɔ se,
/// Mmebusɛm 8:4
“Ao, mo nnipa na meteɛ mu refrɛ;meteɛ mu frɛ adesamma nyinaa.
/// Mmebusɛm 8:5
Mo a moyɛ ntetekwaa, momma mo ani ntew;mo a moyɛ nkwaseafo, munnya ntease.
/// Mmebusɛm 8:6
Muntie, na mewɔ nsɛm pa bi ka kyerɛ mo;mibue mʼano ka nea eye.
/// Mmebusɛm 8:7
Mʼano ka nea ɛyɛ nokware,efisɛ mʼanofafa kyi amumɔyɛsɛm.
/// Mmebusɛm 8:8
Mʼanom nsɛm nyinaa yɛ pɛ;biara nni mu a ɛyɛ nkontompo anaa nnaadaasɛm.
/// Mmebusɛm 8:9
Ne nyinaa mu da hɔ ma nea ɔwɔ nhumu;ɛho nni asɛm ma wɔn a wɔwɔ nimdeɛ.
/// Mmebusɛm 8:10
Mompo dwetɛ na momfa mʼakwankyerɛ,momfa nimdeɛ na mompo sikakɔkɔɔ ankasa.
/// Mmebusɛm 8:11
Efisɛ nimdeɛ som bo sen bota,na worentumi mfa nea wopɛ biara ntoto no ho.
/// Mmebusɛm 8:12
“Me, nyansa, mene anitew na ɛte;nimdeɛ ne nhumu wɔ me.
/// Mmebusɛm 8:13
Sɛ wosuro Awurade ɛne sɛ wokyi bɔne;mikyi ahantan ne ahomaso,ɔbra bɔne ne nnaadaasɛm.
/// Mmebusɛm 8:14
Afotu ne atemmu pa wɔ me;mewɔ ntease ne tumi.
/// Mmebusɛm 8:15
Me so na ahemfo nam di adena sodifo nam me so hyehyɛ mmara a ɛyɛ pɛ;
/// Mmebusɛm 8:16
Mmapɔmma de me bu ɔmanne atitiriw nyinaa a wodi asase so hene.
/// Mmebusɛm 8:17
Medɔ wɔn a wɔdɔ me,na wɔn a wɔhwehwɛ me no hu me.
/// Mmebusɛm 8:18
Ahonyade ne anuonyam wɔ me nkyɛn,ahode a ɛkyɛ ne yiyedi nso saa ara.
/// Mmebusɛm 8:19
Mʼaba ye sen sikakɔkɔɔ ankasa;nea efi me mu boro dwetɛ a wɔasɔn so so.
/// Mmebusɛm 8:20
Trenee akwan so na menam,atɛntrenee akwan so,
/// Mmebusɛm 8:21
mede ahode ma wɔn a wɔdɔ mena mehyɛ wɔn adekoradan amaama.
/// Mmebusɛm 8:22
“Awurade bɔɔ me sɛ nʼabɔde mu abakandii ne tete nneyɛe anim;
/// Mmebusɛm 8:23
oyii me sii hɔ fi tete,ansa na wiase refi ase.
/// Mmebusɛm 8:24
Wɔwoo me ansa na wɔrebɔ po kakraka no,ansa na wɔreyɛ nsuti a nsu ahyɛ no ma no,
/// Mmebusɛm 8:25
ansa na wɔde mmepɔw resisi hɔ;wɔwoo me ansa na nkoko reba,
/// Mmebusɛm 8:26
ansa na ɔbɔɔ asase ne ne mfuwanaa dɔte biara a ɛwɔ asase so.
/// Mmebusɛm 8:27
Mewɔ hɔ ansa na wɔbɔɔ ɔsoro,bere a otwaa ɔhye too ebun no ani no,
/// Mmebusɛm 8:28
bere a ɔbɔɔ omununkum wɔ sorona ɔde ebun mu nsuti tintim hɔ dennen no;
/// Mmebusɛm 8:29
bere a otwaa ɔhye maa posɛnea nsu no rentra ne hye,ne bere a otwaa asase fapem no,
/// Mmebusɛm 8:30
na meyɛ odwumfo a mete ne nkyɛn.Anigye hyɛɛ me ma daana midii ahurusi wɔ nʼanim bere biara,
/// Mmebusɛm 8:31
na mʼani gye wɔ ne wiase nyinaa muna mʼani ka wɔ adesamma mu.
/// Mmebusɛm 8:32
“Enti me mma, muntie me;nhyira ne wɔn a wɔnantew mʼakwan so.
/// Mmebusɛm 8:33
Muntie mʼakwankyerɛ na munhu nyansa;mummmu mo ani ngu so.
/// Mmebusɛm 8:34
Nhyira ne onipa a otie me,ɔwɛn mʼabobow ano daa,na ɔtwɛn wɔ hɔ.
/// Mmebusɛm 8:35
Na obiara a ohu me no nya nkwa,na onya anisɔ fi Awurade nkyɛn.
/// Mmebusɛm 8:36
Na nea wanhwehwɛ me no haw ne hona wɔn a wɔtan me no dɔ owu.”
