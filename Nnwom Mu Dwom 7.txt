/// Nnwom Mu Dwom 7:1
Wo nan ne mpaboa yɛ fɛ,Ɔdehye babea!Wʼanantu a wugyina so te sɛ abohemaa,odwumfo nsa ano adwuma.
/// Nnwom Mu Dwom 7:2
Wo funuma yɛ kuruwa a enni nsaa nsa pa wɔ mu bere biara.Wo sisi yɛ atoko a wɔaboa anona sukooko atwa ho ahyia.
/// Nnwom Mu Dwom 7:3
Wo nufu te sɛ atwemma abien,atwemma nta.
/// Nnwom Mu Dwom 7:4
Wo kɔn te sɛ asonse abantenten.Wʼaniwa aba te sɛ Hesbon ntadea ɛwɔ Bat Rabim pon nkyɛn.Wo hwene te sɛ Lebanon abantentena ɛkyerɛ Damasko no.
/// Nnwom Mu Dwom 7:5
Wo ti si so sɛ Karmel Bepɔw.Wo tinwi te sɛ adehyetam a wɔadi mu adwinni;wo tinwi atenten no kyere ɔhene dommum.
/// Nnwom Mu Dwom 7:6
Wo ho yɛ fɛ, ɔdɔ,wo ho yɛ anigye na ɛma ahomeka ara!
/// Nnwom Mu Dwom 7:7
Wo sibea te sɛ abɛ dua,na wo nufu te sɛ aduaba kasiaw.
/// Nnwom Mu Dwom 7:8
Mekae se, “Mɛforo abɛ dua no;na maso nʼaba mu.”Wo nufu nyɛ sɛ bobe kasiaw,na wo home mu hua nyɛ sɛ aprɛ.
/// Nnwom Mu Dwom 7:9
Na wʼanom hua nyɛ sɛ bobesa papa.Ababaa:Ma bobesa no nkɔ me dɔfo hɔ tee,ɛnsen mfa nʼanofafa ne ne se no so brɛoo.
/// Nnwom Mu Dwom 7:10
Meyɛ me dɔfo de,na nʼapɛde ne me.
/// Nnwom Mu Dwom 7:11
Bra, me dɔfo; ma yɛnkɔ akuraa,ma yɛnkɔda akuraa anadwo baako.
/// Nnwom Mu Dwom 7:12
Ma yɛnkɔ bobeturo mu ntɛmnkɔhwɛ sɛ bobe no agu nhwiren,sɛ nhwiren no apaapae,anaasɛ ntunkum no ayɛ frɔmfrɔm.Ɛhɔ na mede me dɔ bɛma wo.
/// Nnwom Mu Dwom 7:13
Adesaa yi ne hua,na akɔnnɔduan nyinaa begu yɛn pon ano,foforo ne dedaw,a mede asie ama wo, me dɔfo.
