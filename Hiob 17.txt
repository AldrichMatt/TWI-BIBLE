/// Hiob 17:1
Me honhom atɔ beraw,me nna so atwa,na ɔda retwɛn me.
/// Hiob 17:2
Ampa ara fɛwdifo atwa me ho ahyia;ɛsɛ sɛ mehwɛ wɔn atutuwpɛ.
/// Hiob 17:3
“Ao Onyankopɔn, hyɛ me bɔ a wuhia.Hena bio na ɔbɛma me bammɔ?
/// Hiob 17:4
Wɔato wɔn adwene mu a wɔnte asɛm ase;enti woremma wonni nkonim.
/// Hiob 17:5
Sɛ obi sopa ne nnamfonom de gye akatua a,ɛbɛhwere ne mma aniwa.
/// Hiob 17:6
“Onyankopɔn de me ayɛ asɛm a ɛda obiara ano,obi a wɔte ntasu gu nʼani so.
/// Hiob 17:7
Awerɛhow ama mʼani ayɛ siamoome nipadua nyinaa yɛ sunsuma.
/// Hiob 17:8
Ɛyɛ atreneefo nwonwa;wɔn a wodi bem tia wɔn a wonni nyamesu.
/// Hiob 17:9
Nanso atreneefo bɛkɔ wɔn anim,na wɔn a wɔn nsa ho tew no bɛkɔ so anya ahoɔden.
/// Hiob 17:10
“Mo nyinaa monsan mmra mmɛsɔ nhwɛ!Na merennya onyansafo wɔ mo mu.
/// Hiob 17:11
Me nna atwa mu, me nhyehyɛe apansam.Nanso me koma apɛde
/// Hiob 17:12
ma anadwo dan awia;sum mu koraa no hann bɛn.
/// Hiob 17:13
Sɛ ofi a mʼani da so nkutoo ne ɔda,sɛ mesɛw me kɛtɛ wɔ sum mu,
/// Hiob 17:14
sɛ meka kyerɛ porɔwee se, ‘Wo yɛ mʼagya,’ne osunson se, ‘Me na’ anaa ‘Me nuabea’ a,
/// Hiob 17:15
na afei mʼanidaso wɔ he?Hena na obetumi anya anidaso bi ama me?
/// Hiob 17:16
Ebesian akɔ owu pon ano ana?Yɛn nyinaa besian akɔ mfutuma mu ana?”
