/// Hiob 14:1
“Nnipa a ɔbea awo wɔnnna yɛ tiaa bi na ɔhaw ahyɛ mu mma.
/// Hiob 14:2
Ɔfefɛw te sɛ nhwiren na etwintwam;ɔte sɛ sunsuma a ɛretwa mu akɔ, ɔntena hɔ nkyɛ.
/// Hiob 14:3
Woma wʼani kɔ saa onipa yi so?Wode no bɛba wʼanim abebu no atɛn ana?
/// Hiob 14:4
Hena na obetumi ayi nea ɛyɛ kronkron afi fi mu?Obiara nni hɔ.
/// Hiob 14:5
Woahyehyɛ onipa nkwa nna;woahyɛ nʼasram dodow ato hɔna woahyɛ no bere a ɔrentumi ntra.
/// Hiob 14:6
Enti yi wʼani fi ne so na ɔnyɛ nea ɔpɛ,kosi sɛ obewie nʼadwuma sɛ ɔpaani.
/// Hiob 14:7
“Dua mpo anidaso wɔ hɔ ma no:Sɛ wotwa a, ɛbɛfefɛw bio,na ne mman foforo no rempenpan.
/// Hiob 14:8
Ne ntin betumi anyin akyɛ asase muna ne dunsin nso awu wɔ dɔte mu,
/// Hiob 14:9
nanso, onya nsu a ɛfefɛw,na eyiyi mman sɛ dua a wɔatɛw.
/// Hiob 14:10
Nanso sɛ nnipa wu a wɔde no hyɛ fam;ɔhome nea etwa to a, na afei onni hɔ bio.
/// Hiob 14:11
Sɛnea nsu tu yera wɔ po mu no,anaa sɛnea suka mu yowee no,
/// Hiob 14:12
saa ara na onipa tɔ fam na ɔnsɔre bio;enkosi sɛ ɔsoro betwa mu no, nnipa rensɔrena wɔrennyan wɔn mfi wɔn nna mu.
/// Hiob 14:13
“Sɛ anka wode me besie ɔda mude me ahintaw kosi sɛ wʼabufuw betwa mu!Sɛ anka wobɛhyɛ me berena afei woakae me!
/// Hiob 14:14
Sɛ onipa wu a ɔbɛba nkwa mu bio ana?Mʼaperedi nna mu nyinaamɛtwɛn akosi sɛ me foforoyɛ bɛba.
/// Hiob 14:15
Wobɛfrɛ na megye wo so;wʼani begyina abɔde a wo nsa ayɛ.
/// Hiob 14:16
Afei wobɛkan mʼanammɔntuna worenni me bɔne akyi.
/// Hiob 14:17
Wɔbɛsɔ me bɔne ano wɔ kotoku mu,na woakata mʼamumɔyɛ so.
/// Hiob 14:18
“Nanso sɛnea mmepɔw so hohoro na ɛpomponona ɔbotan nso twe fi ne sibea no,
/// Hiob 14:19
sɛnea nsu yiyi abo hona osuhweam twe dɔte kɔ nosaa ara na wosɛe onipa anidaso.
/// Hiob 14:20
Wutintim ne so prɛko pɛ, na otwa mu kɔ;wosakra ne nipasu na wugya no kwan.
/// Hiob 14:21
Sɛ wɔhyɛ ne mmabarima anuonyam a, onnim;na sɛ wɔbrɛ wɔn ase a, onhu.
/// Hiob 14:22
Ɔno ara were mu yaw na ɔteena ɔno ara ne ho na ogyam.”
