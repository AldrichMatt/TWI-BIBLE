/// 1 Mose 5:1
Adam AsefoSɛnea Adam asefo nnidiso te ni.Bere a Onyankopɔn nwen onipa no, ɔnwen no sɛ ɔno ara ne sɛso. 
/// 1 Mose 5:2
Ɔbɔɔ ɔbea ne ɔbarima, na ohyiraa wɔn. Ɔbɔɔ wɔn wiee no, ɔtoo wɔn din onipa.
/// 1 Mose 5:3
Adam dii mfe ɔha aduasa no, ɔwoo ɔbabarima sɛ ɔno ara ne bɔbea ne ne sɛso. Ɔtoo ne din Set. 
/// 1 Mose 5:4
Ɔwoo Set no, Adam tenaa ase mfe ahanwɔtwe a ɔwowoo mmabarima ne mmabea kaa ho. 
/// 1 Mose 5:5
Sɛ wɔka Adam mfe nyinaa bɔ mu a, odii mfe ahankron aduasa, ansa na ɔrewu.
/// 1 Mose 5:6
Set dii mfe ɔha ne anum no, ɔwoo Enos. 
/// 1 Mose 5:7
Set woo Enos akyi no, ɔtenaa ase, dii mfe ahanwɔtwe ne ason, wowoo mmabarima ne mmabea kaa ho. 
/// 1 Mose 5:8
Sɛ wɔka Set mfe dodow bɔ mu a, odii mfe ahankron ne dumien, ansa na ɔrewu.
/// 1 Mose 5:9
Enos dii mfe aduɔkron no, ɔwoo Kenan. 
/// 1 Mose 5:10
Enos woo Kenan akyi no, ɔtenaa ase mfe ahanwɔtwe ne dunum, wowoo mmabarima ne mmabea kaa ho. 
/// 1 Mose 5:11
Sɛ wɔka Enos mfe dodow bɔ mu a, odii mfe ahankron ne anum, ansa na ɔrewu.
/// 1 Mose 5:12
Kenan dii mfe aduɔson no, ɔwoo Mahalalel. 
/// 1 Mose 5:13
Kenan woo Mahalalel akyi no, ɔtenaa ase mfe ahanwɔtwe aduanan, wowoo mmabarima ne mmabea kaa ho. 
/// 1 Mose 5:14
Sɛ wɔka Kenan mfe dodow bɔ mu a, odii mfe ahankron ne du, ansa na ɔrewu.
/// 1 Mose 5:15
Mahalalel dii mfe aduosia anum no, ɔwoo Yared. 
/// 1 Mose 5:16
Mahalalel woo Yared akyi no, ɔtenaa ase, dii mfe ahanwɔtwe aduasa, wowoo mmabarima ne mmabea kaa ho. 
/// 1 Mose 5:17
Sɛ wɔka Mahalalel mfe dodow bɔ mu a, odii mfe ahanwɔtwe aduɔkron anum, ansa na ɔrewu.
/// 1 Mose 5:18
Yared dii mfe ɔha aduosia abien no, ɔwoo Henok. 
/// 1 Mose 5:19
Yared woo Henok akyi no, ɔtenaa ase mfe ahanwɔtwe, wowoo mmabarima ne mmabea kaa ho. 
/// 1 Mose 5:20
Sɛ wɔka Yared mfe dodow bɔ mu a, odii mfe ahankron aduosia abien, ansa na ɔrewu.
/// 1 Mose 5:21
Henok dii mfe aduosia anum no, ɔwoo Metusela. 
/// 1 Mose 5:22
Henok woo Metusela akyi no, Henok de ne ho bataa Awurade ho mfe ahaasa, na ɔwowoo mmabarima ne mmabea kaa ho. 
/// 1 Mose 5:23
Sɛ wɔka Henok mfe dodow bɔ mu a, odii mfe ahaasa aduosia anum. 
/// 1 Mose 5:24
Henok de ne ho bataa Onyankopɔn; afei, obi anhu no bio, efisɛ Onyankopɔn faa no kɔe.
/// 1 Mose 5:25
Metusela dii mfe ɔha aduɔwɔtwe ason no, ɔwoo Lamek. 
/// 1 Mose 5:26
Metusela woo Lamek akyi no, ɔtenaa ase mfe ahanson aduɔwɔtwe abien, wowoo mmabarima ne mmabea kaa ho. 
/// 1 Mose 5:27
Sɛ wɔka Metusela mfe dodow bɔ mu a, odii mfe ahankron aduosia akron, ansa na ɔrewu.
/// 1 Mose 5:28
Lamek dii mfe ɔha ne aduɔwɔtwe abien no, ɔwoo ɔbabarima. 
/// 1 Mose 5:29
Ɔtoo no din Noa, na ɔkae se, “Ɔno na ɔbɛma yɛanya ahomegye afi kuayɛ mu adwumaden wɔ asase a Awurade adome no so.” 
/// 1 Mose 5:30
Lamek woo Noa akyi no, ɔtenaa ase mfe ahannum aduɔkron anum, wowoo mmabarima ne mmabea kaa ho. 
/// 1 Mose 5:31
Sɛ wɔka Lamek mfe dodow bɔ mu a, odii mfe ahanson aduɔson ason, ansa na ɔrewu.
/// 1 Mose 5:32
Noa dii mfe ahannum no, ɔwoo mmabarima baasa a wɔfrɛ wɔn Sem, Ham ne Yafet.
