/// 1 Mose 36:1
Esau AsefoEyinom ne Esau a wɔfrɛ no Edom no asefo.
/// 1 Mose 36:2
Esau waree Kanaanfo mmea baasa. Wɔn din de Ada a ɔyɛ Hetini Elon babea, Ana babea Oholibama a ɔsan yɛ Hewini Sibeon nena ne 
/// 1 Mose 36:3
Basmat a ɔyɛ Ismael babea na ɔyɛ Nebaiot nuabea.
/// 1 Mose 36:4
Ada woo Elifas maa Esau. Basmat woo Reuel. 
/// 1 Mose 36:5
Oholibama nso woo Yeus, Yalam ne Kora. Saa nnipa a wɔabobɔ wɔn din yi ne mmabarima a Esau yerenom baasa no wowoo wɔn maa no wɔ Kanaan asase so no.
/// 1 Mose 36:6
Esau faa ne yerenom, ne mmabarima, ne mmabea, ne fifo nyinaa, ne nyɛmmoa ne mmoa a aka nyinaa ne nʼagyapade biara a ɔbrɛ nyaa no wɔ Kanaan asase so nyinaa, tu fii ne nua Yakob nkyɛn, kɔɔ asase bi so wɔ akyirikyiri. 
/// 1 Mose 36:7
Efisɛ na wɔn ahonyade no dɔɔso sɛ ɔne ne nua Yakob betumi atena faako. Na wɔn mmoa dodow nti, wɔn baanu no nsen asase a wɔte so no so. 
/// 1 Mose 36:8
Ɛno nti, Esau a wɔfrɛ no Edom no, kɔbɔɔ nʼatenae wɔ Seir bepɔw so.
/// 1 Mose 36:9
Eyinom ne Esau a ɔyɛ Edomfo agya no asefo a wɔwoo wɔn maa no bere a na ɔwɔ Seir bepɔw so no.
/// 1 Mose 36:10
Esau mmabarima no din na edidi so yi:Elifas, a ɔyɛ Esau yere panyin Ada babarima ne Reuel a ɔyɛ Basmat babarima.
/// 1 Mose 36:11
Elifas nso mmabarima din na edidi so yi:Teman, Omar, Sefo, Gatam ne Kenas. 
/// 1 Mose 36:12
Na Esau babarima Elifas nso wɔ mpena bi a ne din de Timna a ɔne no woo ba a wɔfrɛ no Amalek. Din a wɔabobɔ yi yɛ Esau yere Ada nenanom.
/// 1 Mose 36:13
Reuel mmabarima din na edidi so yi:Nahat, Serah, Sama ne Misa. Saa din a wɔabobɔ yi yɛ Esau yere Basmat nso nenanom.
/// 1 Mose 36:14
Esau yere Oholibama a ɔyɛ Ana babea, na ɔsan yɛ Sibeon nena no mmabarima a ɔwoo wɔn maa Esau no ne eyinom:Yeus, Yalam ne Kora.
/// 1 Mose 36:15
Eyinom ne Esau asefo no mu atitiriw:Elifas a ɔyɛ Esau abakan no nso mmabarima din na edidi so yi:Atitiriw Teman, Omar, Sefo, Kenas, 
/// 1 Mose 36:16
Kora, Gatam ne Amalek. Saa din a wɔabobɔ yi ne Elifas a ɔyɛ Esau abakan no asefo atitiriw a wɔwowoo wɔn wɔ Edom asase so. Na saa atitiriw yi yɛ Ada nenanom.
/// 1 Mose 36:17
Esau babarima Reuel mmabarima din na edidi so yi:Otitiriw Nahat, Otitiriw Serah, Otitiriw Sama ne Otitiriw Misa. Saa din a wɔabobɔ yi ne Reuel a ɔyɛ Esau ba a ɔto so abien no nnipa atitiriw a wɔwoo wɔn wɔ Edom asase so. Na wɔyɛ Esau yere Basmat nenanom.
/// 1 Mose 36:18
Esau yere Oholibama mmabarima din na edidi so yi:Otitiriw Yeus, Otitiriw Yalam ne Otitiriw Kora. Saa din a wɔabobɔ yi ne Esau yere Oholibama a ɔyɛ Ana babea no asefo nnipa atitiriw no.
/// 1 Mose 36:19
Saa din a wɔabobɔ yi ne Esau a ɔno ara ne Edom no mmabarima. Wɔn ara nso na wɔyɛ wɔn nnipa atitiriw no.
/// 1 Mose 36:20
Eyinom ne Horini Seir mmabarima a na saa bere no wɔtete Seir asase so no:Lotan, Sobal, Sibeon, Ana, 
/// 1 Mose 36:21
Dison, Eser ne Disan. Saa nnipa a wɔabobɔ wɔn din yi ne Horini Seir mmabarima a na wɔtete Edom asase so no nnipa atitiriw no.
/// 1 Mose 36:22
Lotan mmabarima ne eyinom:Hori ne Homam. Na Timna yɛ Lotan nuabea.
/// 1 Mose 36:23
Sobal nso mmabarima ne eyinom:Alwan, Manahat, Ebal, Sefo ne Onam.
/// 1 Mose 36:24
Na eyinom ne Sibeon mmabarima:Aya ne Ana. Saa Ana yi ne abarimaa a, bere bi ɔde nʼagya Sibeon mfurum kɔɔ adidi wɔ sare no so a okohuu asu aniwa bi a na nsuɔhyew fi mu ba no.
/// 1 Mose 36:25
Ana mma ni:Dison ne Oholibama a ɔyɛ Ana babea no.
/// 1 Mose 36:26
Disan mmabarima ni:Hemdan, Esban, Yitran ne Keran.
/// 1 Mose 36:27
Eser mmabarima ne eyinom:Bilhan, Saawan ne Akan.
/// 1 Mose 36:28
Eyinom ne Disan mma:Us ne Aran.
/// 1 Mose 36:29
Eyinom ne Horifo nnipa atitiriw:Lotan, Sobal, Sibeon, Ana, 
/// 1 Mose 36:30
Disan, Eser ne Disan.Saa nnipa a wɔabobɔ wɔn din yi ne Horifo nnipa atitiriw a bere a na wɔwɔ Seir asase so no, wodii wɔn mmusua no so.
/// 1 Mose 36:31
Edom AhemfoEyinom ne nnipa a wodii kan dii hene wɔ Edom asase so ansa na Israelni biara rebedi Israelmma so hene:
/// 1 Mose 36:32
Bela a ɔyɛ Beor babarima bedii hene wɔ Edom asase so. Na nʼahenkurow din de Dinhaba.
/// 1 Mose 36:33
Na Bela wui no, Serah babarima Yobab a ofi Bosra bedii nʼade sɛ ɔhene.
/// 1 Mose 36:34
Na Yobab wui no, Husam a ofi Teman asase so bedii nʼade sɛ ɔhene.
/// 1 Mose 36:35
Husam wu akyi Hadad a ɔyɛ Bedad babarima a okodii Midian so nkonim wɔ Moab asase so no na odii nʼade sɛ ɔhempɔn. Wɔtoo nʼahenkurow no din Hawit.
/// 1 Mose 36:36
Hadad wui no, Samla a ofi Masreka kuropɔn mu bɛyɛɛ ɔhene.
/// 1 Mose 36:37
Samla wui no, Saulo a ofi Rehobot a ɛda asu Eufrate ho no bedii hene.
/// 1 Mose 36:38
Na Saulo wui no, Akbor babarima Baal-Hanan bedii hene.
/// 1 Mose 36:39
Akbor babarima Baal-Hanan nso wui no, Hadad bedii nʼade, tenaa nʼahengua so sɛ ɔhempɔn. Na ɔhene Hadad ahenkurow no din de Pau, na ne yere nso din de Mehetabel a ɔyɛ Me-Sahab babea a ɔno nso yɛ Matred babea.
/// 1 Mose 36:40
Sɛnea wɔn a wodidi so yi a wɔyɛ Esau asefo no mmusua ne wɔn tenabea te ni:Timna abusua, Alwa abusua, Yetet abusua,
/// 1 Mose 36:41
Oholibama abusua, Ela abusua, Pinon abusua,
/// 1 Mose 36:42
Kenas abusua, Teman abusua, Mibsar abusua,
/// 1 Mose 36:43
Magdiel abusua ne Iram abusua.Eyinom ne Edom mmusua a wɔde wɔn atenae no din totoe.Na wɔn nyinaa yɛ Edomfo a wɔyɛ Esau asefo.
