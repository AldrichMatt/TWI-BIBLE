/// Hosea 14:1
Ahonu De Nhyira BaIsrael, san wʼakyi kɔ Awurade wo Nyankopɔn nkyɛn.Wʼasehwe fi wo bɔne!
/// Hosea 14:2
Fa wo nsɛm a wowɔsan kɔ Awurade nkyɛn.Ka kyerɛ no se,“Fa yɛn bɔne nyinaa kyɛ yɛn,na fa ahummɔbɔ gye yɛn,na yɛatumi ayi wo ayɛ.
/// Hosea 14:3
Asiria rentumi nnye yɛn;yɛrentena akofo apɔnkɔ so.Yɛrenka bio da se, ‘Yɛn anyame’nkyerɛ nea yɛn ara de yɛn nsa ayɛ,na wo mu na ayisaa nya mmɔborɔhunu.”
/// Hosea 14:4
“Mɛsa wɔn asoɔden yare.Mefi me koma mu adɔ wɔn,efisɛ mʼabufuw nni wɔn so bio.
/// Hosea 14:5
Mɛyɛ sɛ obosu ama Israel.Ɔbɛfefɛw ayɛ frɔmfrɔm te sɛ sukooko.Te sɛ Lebanon sida no,ɔde ne ntin betim fam;
/// Hosea 14:6
ne mman bɛdennan.Nʼahoɔfɛ bɛyɛ sɛ ngodua,na ne hua ayɛ sɛ Lebanon sida.
/// Hosea 14:7
Nnipa bɛtena ne nwini ase bio.Obenyin ayɛ frɔmfrɔm te sɛ aburow.Ɔbɛfefɛw ayɛ frɔmfrɔm te sɛ bobe,na ne din a ahyeta bɛyɛ sɛ nsa a efi Lebanon.
/// Hosea 14:8
Efraim dɛn na me ne ahoni wɔ yɛ bio?Megye no so na mʼani aku ne ho.Mete sɛ dua a nʼahaban mpo;sɛ wobɛsow aba a, egyina me so.”
/// Hosea 14:9
Hena ne onyansafo? Obehu eyinom mu.Hena na ɔwɔ nhumu? Ɔbɛte eyinom ase.Awurade akwan teɛ.Atreneefo nantew so,nanso asoɔdenfo hintiw wɔ mu.
