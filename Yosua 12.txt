/// Yosua 12:1
Ahemfo A Wodii Wɔn So Wɔ Yordan Apuei FamEyinom ne ahemfo a wɔwɔ Asubɔnten Yordan apuei fam a wokunkum wɔn na wɔfaa wɔn nsase. Wɔn nsase no fi Arnon Subon kosi Bepɔw Hermon so a Yordan Bon asase a ɛwɔ apuei fam nyinaa ka ho.
/// Yosua 12:2
Wodii Amorihene Sihon a na ɔte Hesbon no so.Na nʼaheman bi ne Aroer a ɛwɔ Arnon Subon ano na ɛsen fi ne mfimfini kosi Asubɔnten Yabok a ɛda hɔ sɛ ɔhye ma Amorifo no. Nnɛ yi, Gilead fa a ɛda Asubɔnten Yabok atifi no ka ɔmantam no ho.
/// Yosua 12:3
Efi Yordan bon atifi a ɛbɛn Galilea po no atɔe fam mpoano na esian ba anafo fam besi Nkyene Po, fi Bet-Yesimot kosi Pisga nsian so hyɛɛ Sihon ase.
/// Yosua 12:4
Basanhene Og a otwa Refaitefo to no tenaa Astarot ne Edrei asase so.
/// Yosua 12:5
Na odii hene wɔ ɔman a efi Bepɔw Hermon so de kosi Saleka wɔ atifi fam ne Basan a ɛwɔ apuei fam nyinaa, de kɔ atɔe fam kosi Gesurfo ne Maakatfo ahemman hye so. Gilead fa a ɛwɔ atifi fam, ne ɔfa a aka a na ɛwɔ Hesbonhene Sihon asase mu no ka ho.
/// Yosua 12:6
Na Mose a ɔyɛ Awurade somfo no ne Israelfo atɔre ɔhene Sihon ne ɔhene Og nkurɔfo ase. Mose de wɔn asase maa Ruben ne Gad mmusuakuw ne Manase abusua fa no.
/// Yosua 12:7
Yordan Apuei Fam Ahemfo A Wodii Wɔn SoSaa ahemfo a wɔn din didi so yi na Yosua ne Israel nsraadɔm dii wɔn so wɔ Yordan atɔe fam fi Baal-Gad wɔ Lebanon bon mu de kosi Halak bepɔw a ekosi Seir no. (Na Yosua de asase no maa Israel mmusuakuw no sɛ wɔn agyapade, 
/// Yosua 12:8
a ɛne, bepɔw so man, atɔe fam nkoko, Yordan Bon, mmepɔw mmepɔw nsian, Yudean sare so ne Negeb. Nnipa a na wɔte saa beae hɔ no yɛ Hetifo, Amorifo, Kanaanfo, Perisifo, Hewifo ne Yebusifo.)Eyinom ne ahemfo a Israel dii wɔn so nkonim:
/// Yosua 12:9
Yerikohene baakoAi a ɛbɛn Bet-El hene baako
/// Yosua 12:10
Yerusalemhene baakoHebronhene baako
/// Yosua 12:11
Yarmuthene baakoLakishene baako
/// Yosua 12:12
Eglonhene baakoGeserhene baako
/// Yosua 12:13
Debirhene baakoGaderhene baako
/// Yosua 12:14
Hormahene baakoAradhene baako
/// Yosua 12:15
Libnahene baakoAdulamhene baako
/// Yosua 12:16
Makedahene baakoBet-Elhene baako
/// Yosua 12:17
Tapuahene baakoHeferhene baako
/// Yosua 12:18
Afekhene baakoLasaronhene baako
/// Yosua 12:19
Madonhene baakoHasorhene baako
/// Yosua 12:20
Simronhene baakoAksafhene baako
/// Yosua 12:21
Taanakhene baakoMegidohene baako
/// Yosua 12:22
Kedeshene baakoYokneam a ɛwɔ Karmel ase hene baako
/// Yosua 12:23
Dor a ɛwɔ Dor koko so hene, baakoamanaman a ɛwɔ Gilgal no hene ne baako
/// Yosua 12:24
Tirsahene baako
