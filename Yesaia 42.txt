/// Yesaia 42:1
Awurade Somfo No“Me somfo a mahyɛ no den ni,nea mayi no na ɔsɔ mʼani;mede me Honhom begu no sona ɔde atɛntrenee bɛbrɛ aman no.
/// Yesaia 42:2
Ɔrenteɛ mu anaa ɔremma ne nne so.Ɔremma ne nne so wɔ mmɔnten so.
/// Yesaia 42:3
Demmire a ayɛ mmerɛw no, ɔremmu mu.Kanea ntamabamma a ɛnnɛw yiye no, ɔrennum.Nokware mu na ɔbɛda trenee adi;
/// Yesaia 42:4
ɔrenhinhim na ɔrempa abawkosi sɛ ɔde trenee bɛba asase so.Ne mmara so na amanaman no de wɔn ani bɛto.”
/// Yesaia 42:5
Sɛɛ na Onyankopɔn, Awurade no se,nea ɔbɔɔ ɔsoro na ɔtrɛw mu,nea ɔtwee asase mu ne nea efi mu nyinaa,nea ɔma wɔn a wɔte so home,na ɔma wɔn a wɔnantew so no nkwa:
/// Yesaia 42:6
“Me, Awurade, mafrɛ wo trenee mu;meso wo nsa.Mɛhwɛ wo so na mede wo ayɛapam ama nkurɔfo none kanea ama amanamanmufo,
/// Yesaia 42:7
na woabue ani a afura,na woayi nneduafo afi afiasena woagye wɔn a wɔda afiase amoa mu, wɔn a wɔte sum kabii mu no.
/// Yesaia 42:8
“Mene Awurade; me din ne no!Meremfa mʼanuonyam mma obianaa mʼayeyi mma ahoni.
/// Yesaia 42:9
Hwɛ, nneɛma dedaw no asisi,na nneɛma foforo no mepae mu ka;ansa na ɛbɛba mu no,meka kyerɛ mo.”
/// Yesaia 42:10
Awurade Ayeyi DwomMonto dwom foforo mma Awurade!Nʼayeyi mfi asase ano,mo a mokɔ po so ne nea ɛwo mu nyinaa,mo asupɔw ne wɔn a wɔtete so nyinaa.
/// Yesaia 42:11
Ma nweatam ne so nkurow mma wɔn nne so;ma atenae a Kedar te so no nsɛpɛw wɔn ho.Ma nnipa a wɔwɔ Sela nto nnwom nnye wɔn ani;ma wɔnteɛ mu mfi mmepɔw no atifi!
/// Yesaia 42:12
Ma wɔnhyɛ Awurade anuonyam;na wɔmpae mu nka nʼayeyi no wɔ asupɔw no so.
/// Yesaia 42:13
Awurade bepue aba sɛ ɔkatakyi,te sɛ ɔkofo no, ɔbɛhyɛ ne mmɔdemmɔ mu den;ɔde nteɛmu bɛyɛ ɔkofo nkanyanna obedi nʼatamfo so nkonim.
/// Yesaia 42:14
“Mayɛ komm akyɛ,mayɛ dinn na mahyɛ me ho so.Nanso afei, te sɛ ɔbea a ɔrewo no,meteɛ mu, mehome a ensi so na mehome afrɛ so.
/// Yesaia 42:15
Mɛsɛe mmepɔw ne nkoko nona mahyew so afifide nyinaa.Mɛdan nsubɔnten ama ayɛ asupɔw,na mama atare ayoyow.
/// Yesaia 42:16
Medi anifuraefo anim afa akwan a wonnim so so,akwan a wonnim so papa so na mɛkyerɛ wɔn kwan.Mɛma sum no ayɛ hann wɔ wɔn anim,na mayɛ mmeae a ɛyɛ abonkyiabonkyi no trontrom.Eyinom ne nneɛma a mɛyɛ;merennyaw wɔn mu.
/// Yesaia 42:17
Na wɔn a wɔde wɔn ho to ahoni so,na wɔka kyerɛ nsɛsode se, ‘Moyɛ yɛn anyame’ no,wɔbɛpam wɔn wɔ animguase mu.”
/// Yesaia 42:18
Israel, Onifuraefo Ne Ɔsotifo“Tie, wo ɔsotifo;hwɛ, wo onifuraefo na hu!
/// Yesaia 42:19
Hena ne onifuraefo sɛ me somfo,na ɔyɛ ɔsotifo sɛ ɔbɔfo a mesoma no?Hena na nʼani afura sɛ nea ɔde ne werɛ ahyɛ me mu,nʼani afura sɛ Awurade somfo?
/// Yesaia 42:20
Woahu nneɛma bebree, nanso amfa wo ho;Ɔkwan da wʼasom, nanso wonte hwee.”
/// Yesaia 42:21
Ɛsɔɔ Awurade ani,ne trenee ntisɛ ɔbɛma ne mmara ayɛ kɛse na anya anuonyam.
/// Yesaia 42:22
Nanso saa nnipa a wɔawia wɔn na wɔafow wɔn yi,wɔn nyinaa aka amoa muanaa wɔde wɔn asie wɔ afiase.Wɔayɛ wɔn asadena wonni obi a obegye wɔn;wɔayɛ wɔn akorɔnnena wonni obi a ɔbɛka se, “Momfa wɔn nsan nkɔ.”
/// Yesaia 42:23
Mo mu hena na obetie eyianaa nʼani beku ho yiye akyiri yi?
/// Yesaia 42:24
Hena na ɔde Yakob maa sɛ ɔmmɛyɛ akorɔnne,na ɔde Israel maa afowfo?Ɛnyɛ Awurade ayɛayɛ bɔne atia no no?Efisɛ wɔannantew nʼakwan so;na wɔanni ne mmara so.
/// Yesaia 42:25
Enti ohwiee nʼabufuwhyew guu wɔn so,akodi mu basabasayɛ.Ɛde ogyaframa bunkam wɔn so, nanso wɔante ase.Ɛhyew wɔn, nanso amfa wɔn ho.
