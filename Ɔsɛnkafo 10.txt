/// Ɔsɛnkafo 10:1
Sɛnea nwansena funu ma aduhuam yi nka bɔne no,saa ara na nkwaseasɛm kakraa bi boro nimdeɛ ne anuonyam so no.
/// Ɔsɛnkafo 10:2
Onyansafo koma sian kɔ nifa,nanso ɔkwasea koma kɔ benkum.
/// Ɔsɛnkafo 10:3
Mpo sɛ ɔkwasea nam ɔkwan so a,wohu sɛ onnim nyansana ɔma obiara hu sɛ wagyimi.
/// Ɔsɛnkafo 10:4
Sɛ sodifo bo fuw wo a,nnyaw wʼadwuma nto hɔ;na ntoboase dwudwo mfomso kɛse ano.
/// Ɔsɛnkafo 10:5
Bɔne bi wɔ hɔ a mahu wɔ owia yi aseɛyɛ mfomso bi a efi sodifo:
/// Ɔsɛnkafo 10:6
Wɔma nkwaseafo dibea a ɛkorɔn,na asikafo nya nea ɛwɔ fam.
/// Ɔsɛnkafo 10:7
Mahu nkoa sɛ wɔtete apɔnkɔ so,na mmapɔmma nam fam sɛ nkoa.
/// Ɔsɛnkafo 10:8
Obiara a otu amoa no betumi atɔ mu;na nea obubu ɔfasu no, ɔwɔ betumi aka no.
/// Ɔsɛnkafo 10:9
Obiara a ɔpae abo no, abo no betumi apira no;na nea ɔpae nnua no betumi anya mu akwanhyia.
/// Ɔsɛnkafo 10:10
Sɛ abonnua ano kumna wɔansew ano aebehia ahoɔden bebree,nanso adwumayɛ ho nimdeɛ de nkonimdi bɛba.
/// Ɔsɛnkafo 10:11
Sɛ ɔwɔ ka obi ansa na wɔadwudwo no anea odwudwo ɔwɔ no rennya so mfaso biara.
/// Ɔsɛnkafo 10:12
Onyansafo anom nsɛm yɛ nyam,nanso ɔkwasea ano fafa de no kɔ ɔsɛe mu.
/// Ɔsɛnkafo 10:13
Mfiase no, wɔn nsɛm yɛ nkwaseasɛm;awiei no, ɛyɛ adammɔ atirimɔdensɛm,
/// Ɔsɛnkafo 10:14
na ɔkwasea woro nsɛm.Obiara nnim nea ɛreba,hena na obetumi aka nea ebesi wɔ obi akyi akyerɛ no?
/// Ɔsɛnkafo 10:15
Ɔkwasea adwumayɛ ma ɔbrɛ;na ɛmma onhu ɔkwan a ɛkɔ kurom.
/// Ɔsɛnkafo 10:16
Nnome nka wo, asase a na wo hene yɛ ɔsomfona wo mmapɔmma to pon anɔpa.
/// Ɔsɛnkafo 10:17
Nhyira nka wo, asase a wo hene yɛ ɔdehyena wo mmapɔmma didi bere a ɛfatade pɛ ahoɔden na ɛnyɛ nsabow.
/// Ɔsɛnkafo 10:18
Sɛ obi yɛ akwadworɔ a ne mpuran yɛ mmerɛw;sɛ ne nsa nka hwee a ne fi nwini.
/// Ɔsɛnkafo 10:19
Wɔto pon ma serew,na nsa ma onipa ahosɛpɛw,nanso sika na ɛyɛ biribiara safe.
/// Ɔsɛnkafo 10:20
Wʼadwene mu mpo nkasa ntia ɔhene,na wo pia mu nso nnome ɔdefo,efisɛ anomaa a ɔnam wim de wʼasɛm bɛkɔ,na anomaa a otu bɛkɔ akɔka.
