/// Yesaia 33:1
Ahohia Ne MmoaDue, ɔdesɛefo,wo a wɔnsɛee wo!Due, ɔfatwafo,wo a wonnii wo huammɔ!sɛ wugyae adesɛe a,wɔbɛsɛe wo;sɛ wuwie huammɔdi a,wobedi wo huammɔ.
/// Yesaia 33:2
Ao Awurade, hu yɛn mmɔbɔ;yɛn ani da wo so.Yɛ yɛn ahoɔden anɔpa biara,ne yɛn nkwagye wɔ ahohia mu.
/// Yesaia 33:3
Aman no te wo nne mmubomu a, woguan;sɛ woma wo ho so a amanaman no bɔ ahwete.
/// Yesaia 33:4
Wɔtase mo asade, Ao amanaman, sɛnea mmoadabimma yɛ;nnipa tow hyɛ so te sɛ mmoadabi dɔm.
/// Yesaia 33:5
Wɔama Awurade so, na ɔte ɔsorosoro;ɔde trenee ne adetreneeyɛ bɛhyɛ Sion ma.
/// Yesaia 33:6
Ɔbɛyɛ fapem a atim yiye wɔ mo mmere so,nkwagye, nyansa ne nhumu mmoroso akorae;Awurade suro ne ademude yi akorae ano safe.
/// Yesaia 33:7
Monhwɛ, wɔn mmarima akokodurufo su teɛteɛɛ mu wɔ mmɔnten so;asomdwoe ho abɔfo su yayaayaw.
/// Yesaia 33:8
Atempɔn no so da hɔ kwa,akwantufo biara nni akwan no so.Wɔabu apam no so,wobu nʼadansefo animtiaawommu obiara.
/// Yesaia 33:9
Asase no wo kesee na ɛsɛe,Lebanon agyigya na nʼanim agu ase;Saron ayɛ sɛ Araba,Basan ne Karmel porow wɔn nhaban.
/// Yesaia 33:10
“Afei na mɛsɔre,” sɛɛ na Awurade se.“Afei na wɔbɛpagyaw me ɛ;afei na wɔbɛma me so.
/// Yesaia 33:11
Munyinsɛn ntɛtɛ,na mowo sare;mo home yɛ ogya a ɛhyew mo.
/// Yesaia 33:12
Wɔbɛhyew aman no ama wɔatɔ nso;wɔbɛto wɔn mu gya te sɛ nsɔe a wɔatwa.”
/// Yesaia 33:13
Mo a mowɔ akyirikyiri no, muntie nea mayɛ;mo a mobɛn no, monkamfo me kɛseyɛ!
/// Yesaia 33:14
Nnebɔneyɛfo a wɔwɔ Sion abɔ huboa;ahopopo aka wɔn a wonnim Onyame:“Yɛn mu hena na obetumi ne ogya a ɛhyew ade atena?Yɛn mu hena na obetumi ne daa ogyatannaa atena?”
/// Yesaia 33:15
Nea ɔnantew trenee muna odi nokwarenea ɔpo mfaso a asisi de bana onnye adanmude,nea ontie awudi ho pɔwbɔnea ɔmpɛ sɛ ohu bɔneyɛ ho agyinatu,
/// Yesaia 33:16
saa onipa yi na ɔbɛtena ɔsorosoro hɔ,ne guankɔbea bɛyɛ bepɔw aban no.Wɔde nʼaduan bɛma nona ne nsu remmɔ no.
/// Yesaia 33:17
Mo ani behu ɔhene no wɔ nʼanuonyam muna ahwɛ asase a ɛtrɛw kɔ akyirikyiri no.
/// Yesaia 33:18
Mo adwennwen mu, mobɛbooboo nea na ohunahuna mo no ho:“Odwumayɛni panyin no wɔ he?Nea na ogyigye tow no wɔ he?Nea na ɔhwɛ abantenten so no wɔ he?”
/// Yesaia 33:19
Morenhu saa ahantanfo no bio,wɔn a wɔn kasa mu nna hɔ,na monte nea wɔka no ase no.
/// Yesaia 33:20
Monhwɛ Sion, yɛn afahyɛ kuropɔn no;mo ani behu Yerusalem,asomdwoe tenabea, ntamadan a wontutu;wɔrentutu ne nnyinaso da,na wɔrentetew ne ntampehama mu nso.
/// Yesaia 33:21
Ɛhɔ na Awurade bɛyɛ yɛn Tumfo.Ɛbɛyɛ sɛ faako a nsu akɛse ne nsuwansuwa wɔ.Akorow a wɔhare remfa soahyɛn akɛse rennantew so.
/// Yesaia 33:22
Na Awurade ne yɛn temmufo,Awurade ne yɛn mmarahyɛfo,Awurade ne yɛn hene;na ɔno na obegye yɛn nkwa.
/// Yesaia 33:23
Wo ntampehama mu agowenti hyɛn dua no nni nnyinaso,na wɔntrɛw hyɛn so ntama no mu.Afei wɔbɛkyɛ asade bebree no muna mpakye mpo bɛsoa asade akɔ.
/// Yesaia 33:24
Obiara nni Sion a ɔbɛka se, “Meyare;”na wɔde wɔn a wɔte hɔ no bɔne bɛkyɛ wɔn.
