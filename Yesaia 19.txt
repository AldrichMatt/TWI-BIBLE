/// Yesaia 19:1
Nkɔmhyɛ A Ɛfa MisraimNkɔmhyɛ a ɛfa Misraim ho:Monhwɛ! Awurade nam ahoɔhare omununkum muna ɔreba Misraim.Misraim ahoni ho popo wɔ nʼanim,na Misraimfo koma botow wɔ wɔn mu.
/// Yesaia 19:2
“Mɛma Misraimfo atwa wɔn ho ako,onua bɛko atia onua,ɔyɔnko atia ɔyɔnko,kuropɔn atia kuropɔn,ahenni atia ahenni.
/// Yesaia 19:3
Misraimfo no rennya abodwo,na mɛma wɔn nhyehyɛe ayɛ ɔkwa.Wɔbɛkɔ abisa wɔ ahoni, ne awufo ahonhom,samanfrɛfo ne nkonyaayifo nkyɛn.
/// Yesaia 19:4
Mede Misraim bɛhyɛowura tirimuɔdenfo tumi ase,na ɔhene a ɔyɛ keka bedi wɔn so,”sɛnea Asafo Awurade se ni.
/// Yesaia 19:5
Nsubɔnten mu nsu bɛyow,na konkɔn bɛwo ayɛ wosee.
/// Yesaia 19:6
Nsuka beyi hua;na nsuwa a ɛwɔ Misraim bɛtwe na ayow.Demmire ne sare bekisakisa,
/// Yesaia 19:7
Nil nsunoa nnua nso,nea ɛwɔ asubɔnten no abɔe no.Nil nsunoa so mfuw nyinaabɛwo wosee na awu koraa.
/// Yesaia 19:8
Apopofo nyinaa besi apini atwa adwo,wɔn a wɔto darewa wɔ Nil mu nyinaa;wɔn a wogu asau wɔ nsu no sobedi awerɛhow.
/// Yesaia 19:9
Wɔn a wɔde asaawa yɛ adwuma aba mu bebu,wɔn a wɔnwen nwera no anidaso bɛsa.
/// Yesaia 19:10
Wɔn a wɔyɛ ntama ho adwuma bɛyɛ mmɔbɔna wɔn a wogye akatua nyinaa koma bɛbotow.
/// Yesaia 19:11
Soan adwumayɛfo nka hwee sɛ nkwaseafo;Farao agyinatufo anyansafo ma afotu bɔne.Ɛbɛyɛ dɛn na woaka akyerɛ Farao se,“Meyɛ anyansafo no mu baako,tete ahemfo no kyidifo?”
/// Yesaia 19:12
Wʼanyansafo no wɔ he afei?Ma wɔnkyerɛ wo na ma wonhunea Asafo Awuradeahyehyɛ atia Misraim.
/// Yesaia 19:13
Soan adwumayɛfo abɛyɛ nkwaseafo,wɔadaadaa Memfis akwankyerɛfone nnipa no ntuanoama Misraim afom kwan.
/// Yesaia 19:14
Awurade ahwieanisobiri honhom agu wɔn mu;wɔma Misraim tɔ ntintan wɔ biribiara a ɔyɛ mu,te sɛ nea ɔsabowfo tɔ ntintan wɔ ne fe ho no.
/// Yesaia 19:15
Biribiara nni hɔ a Misraim betumi ayɛ,sɛ eti anaa ɛto, abɛ anaa demmire.
/// Yesaia 19:16
Saa da no, Misraimfo bɛyɛ sɛ mmea, Asafo Awurade nsa a wama so atia wɔn no bɛma wɔn abɔ hu na wɔn ho apopo. 
/// Yesaia 19:17
Na Yuda asase no bɛma Misraimfo abɔ hu, obiara a ɔbɛte Yuda din no besuro, esiane nea Asafo Awurade rehyehyɛ atia wɔn nti.
/// Yesaia 19:18
Saa da no, Misraim nkurɔpɔn anum bɛka Kanaan kasa na wɔaka Asafo Awurade ntam. Wɔbɛfrɛ wɔn mu ɔbaako se Ɔsɛe Kuropɔn.
/// Yesaia 19:19
Saa da no, wobesi afɔremuka wɔ Misraim mfimfini ama Awurade, na wɔasi nkaedum wɔ ne hye so nso ama Awurade. 
/// Yesaia 19:20
Ɛbɛyɛ nsɛnkyerɛnne ne adansede ama Asafo Awurade wɔ Misraim asase so. Sɛ wɔn nhyɛsofo nti wosu frɛ Awurade a, ɔbɛsoma ogyefo ne bammɔni, na obegye wɔn. 
/// Yesaia 19:21
Enti Awurade bɛda ne ho adi akyerɛ Misraimfo, na saa da no wobehu Awurade. Wɔde afɔrebɔ ne nnuan bɛsom, wɔbɛhyɛ Awurade bɔ, na wɔadi so. 
/// Yesaia 19:22
Awurade de ɔyaredɔm bɛbɔ Misraim; ɔde bɛbɔ wɔn na wasa wɔn yare. Wɔbɛdan akɔ Awurade nkyɛn, na obetie wɔn sufrɛ, na wasa wɔn yare.
/// Yesaia 19:23
Saa da no, ɔtempɔn befi Misraim ne Asiria. Asiriafo bɛkɔ Misraim na Misraimfo akɔ Asiria. Misraimfo ne Asiriafo bɛbɔ mu asom. 
/// Yesaia 19:24
Saa da no Israel bɛto Misraim ne Asiria so sɛ abiɛsa, a ayɛ nhyira wɔ asase so. 
/// Yesaia 19:25
Na Asafo Awurade behyira wɔn, aka se, “Nhyira nka Misraim, me nkurɔfo, Asiria me nsa ano adwuma ne Israel mʼagyapade.”
