/// Nnwom 30:1
Dwom Dawid dwom.Mɛma wo so, Awurade,efisɛ, woayi me afi bun muna woamma mʼatamfo anserew me.
/// Nnwom 30:2
Awurade me Nyankopɔn, misu frɛɛ wo sɛ boa mena wosaa me yare.
/// Nnwom 30:3
Awurade, wuyii me fii ɔda mu;wode me ho kyɛɛ me na woamma mankɔ amoa mu.
/// Nnwom 30:4
Monto ayeyi nnwom mma Awurade;mo a moyɛ nʼahotewfo!Monkamfo ne din kronkron no.
/// Nnwom 30:5
Nʼabufuw nkyɛ,na nʼadɔe wɔ hɔ daa;agyaadwotwa bɛwɔ hɔ anadwo,nanso ahosɛpɛw bɛba anɔpa.
/// Nnwom 30:6
Metee nka sɛ mewɔ bammɔ no, mekae se,“Merenhinhim da.”
/// Nnwom 30:7
Awurade, woyɛɛ me adom nowomaa me bepɔw gyinaa pintinnna wode wʼanim hintaw me no,me koma tui.
/// Nnwom 30:8
Wo, Awurade na mefrɛɛ wo;wo hɔ na misu mesrɛɛ mmɔborɔhunu se:
/// Nnwom 30:9
“Mfaso bɛn na ɛwɔ me sɛe so,sɛ mɛkɔ amoa mu?Mfutuma beyi wo ayɛ ana?Ɛbɛpae mu aka wo nokwaredi ana?
/// Nnwom 30:10
Tie me, Awurade, na hu me mmɔbɔ!Awurade, yɛ me boafo.”
/// Nnwom 30:11
Wodan mʼagyaadwotwa yɛɛ no asaw;wuyii mʼatweaatam fii me hona wode anigye furaa me,
/// Nnwom 30:12
sɛ me koma bɛto nnwom ama wo na ɛrenyɛ komm.Awurade me Nyankopɔn, meyi wo ayɛ daa.
