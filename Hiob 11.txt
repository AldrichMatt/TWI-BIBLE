/// Hiob 11:1
Sofar Mmuae A Edi KanNa Naamani Sofar buae se,
/// Hiob 11:2
“Ɛnsɛ sɛ woyi saa nsɛm yi ano ana?Ɛsɛ sɛ wobu saa ɔkasafo yi bem ana?
/// Hiob 11:3
Wo nsɛm hunu no bɛma nnipa ayɛ komm ana?Sɛ wudi fɛw a obiara nka wʼanim ana?
/// Hiob 11:4
Woka kyerɛ Onyankopɔn se, ‘Me gyidi ho nni asɛmna meyɛ pɛ wɔ wʼani so.’
/// Hiob 11:5
Ao, anka mepɛ sɛ Onyankopɔn kasa,anka ɔnkasa ntia wo
/// Hiob 11:6
na ommue nyansa mu ahintasɛm so nkyerɛ wo,efisɛ nyansa turodoo yɛ afanu.Hu sɛ Onyankopɔn werɛ afi wo bɔne no bi mpo.
/// Hiob 11:7
“Wubetumi ate Onyankopɔn anwonwade ase ana?Wubetumi abɔre ahu nea Otumfo no tumi kɔpem ana?
/// Hiob 11:8
Ɛkorɔn sen ɔsoro, dɛn na wubetumi ayɛ?Emu dɔ sen ɔda ase tɔnn, dɛn na wubetumi ahu?
/// Hiob 11:9
Ne nsusuwii mu ware sen asasena ɛtrɛw sen po.
/// Hiob 11:10
“Sɛ ɔba de wo bɛto afiaseansa na osi nkongua a, hena na obetumi asiw no kwan?
/// Hiob 11:11
Ampa ara ohu nnipa nnaadaafo;na sɛ ohu bɔne a, ɔnhyɛ ne nsow ana?
/// Hiob 11:12
Nanso ogyimifo rentumi nyɛ onyansafo dana wɔawo afurum ba sɛ onipa.
/// Hiob 11:13
“Na sɛ wode wo koma ma nona wopagyaw wo nsa kyerɛ no,
/// Hiob 11:14
sɛ wugyaa bɔne a wukura no muna woamma amumɔyɛ antena wo ntamadan mu a
/// Hiob 11:15
ɛno de, bɔne nni wo ho, wobɛma wo ti so;wubegyina pintinn a worensuro.
/// Hiob 11:16
Wo werɛ befi wʼahokyere,na wɔbɛkae no sɛ nsu a asen kɔ.
/// Hiob 11:17
Abrabɔ bɛhyerɛn asen owigyinae,na sum bɛyɛ sɛ adekyee hann.
/// Hiob 11:18
Wubenya bammɔ, efisɛ anidaso wɔ hɔ;wobɛhwɛ wo ho ahyia, na wahome asomdwoe mu.
/// Hiob 11:19
Wobɛda ahome, na obi renhunahuna wo,na bebree bɛhwehwɛ mmoa afi wo nkyɛn.
/// Hiob 11:20
Amumɔyɛfo ani befura,wɔrentumi nguan;na wɔn anidaso bɛdan owu ahomegu.”
