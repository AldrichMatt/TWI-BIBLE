/// Nnwom 85:1
Dwom Koramma dwom.Wo Awurade, wodom wʼasase;wode Yakob ahonyade san maa no.
/// Nnwom 85:2
Wode wo nkurɔfo bɔne kyɛɛ wɔnna wokataa wɔn nnebɔne nyinaa so.
/// Nnwom 85:3
Wode wʼabufuw nyinaa too nkyɛnna wodan fii wʼabufuwhyew ho.
/// Nnwom 85:4
San gye yɛn bio, Onyankopɔn, yɛn Gyefo,na ma wʼani nnye yɛn ho.
/// Nnwom 85:5
Wo bo befuw yɛn akosi daa ana?Wʼabufuw bɛtoa so akɔ awo ntoantoaso nyinaa so ana?
/// Nnwom 85:6
Worenhyɛ yɛn den bio,na ama wo nkurɔfo asɛpɛw wɔn ho wɔ wo mu ana?
/// Nnwom 85:7
Awurade, kyerɛ yɛn wo dɔ a ɛnsa da no,na ma yɛn wo nkwagye no.
/// Nnwom 85:8
Metie nea Awurade Nyankopɔn bɛka;ɔde asomdwoe hyɛ ne nkurɔfo, ahotefo no bɔ,enti ɛnsɛ sɛ wɔsan kɔ agyimisɛm ho.
/// Nnwom 85:9
Ampa ara, ne nkwagye bɛn wɔn a wosuro no,na nʼanuonyam bɛtena yɛn asase so.
/// Nnwom 85:10
Ɔdɔ ne nokwaredi behyia,na trenee ne asomdwoe befew wɔn ho wɔn ho ano.
/// Nnwom 85:11
Nokwaredi bepue afi asase no so,na trenee ahwɛ afi ɔsoro.
/// Nnwom 85:12
Awurade bɛma yɛn nea eye ampa arana yɛn asase bɛma ne nnɔbae.
/// Nnwom 85:13
Trenee di nʼanimsiesie ɔkwan ma nʼanammɔntu.
