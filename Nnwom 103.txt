/// Nnwom 103:1
Dwom Dawid de.Me kra, kamfo Awurade;na me mu ade nyinaa nkamfo ne din kronkron no.
/// Nnwom 103:2
Me kra, kamfo Awurade,na mma wo werɛ mmfi ne nneyɛe pa nyinaa,
/// Nnwom 103:3
ɔno na ɔde wo mfomso nyinaa kyɛ wona ɔsa wo nyarewa nyinaa,
/// Nnwom 103:4
ogye wo nkwa fi ɔda mu,na ɔde adɔe ne mmɔborɔhunu bɔ wo abotiri,
/// Nnwom 103:5
ɔde nnepa ma wo sɛ wʼapɛde,na wo mmerantebere yɛ foforo sɛ ɔkɔre.
/// Nnwom 103:6
Awurade yɛ adetrenee,na obu wɔn a wɔhyɛ wɔn so nyinaa atɛntrenee.
/// Nnwom 103:7
Ɔkyerɛɛ Mose nʼakwan,na ɔmaa Israelfo huu ne nneyɛe.
/// Nnwom 103:8
Mmɔborɔhunufo ne ɔdomfo ne Awurade,ne bo kyɛ fuw na nʼadɔe dɔɔso.
/// Nnwom 103:9
Ɔrenkɔ so mmɔ sobo,na ɔrennya yɛn ho menasepɔw nkosi daa;
/// Nnwom 103:10
Ɔnhwɛ yɛn bɔne ne yɛn nni sɛnea ɛfatana ontua yɛn nnebɔne so ka sɛnea ɛte.
/// Nnwom 103:11
Na sɛnea ɔsoro ne asase ntam ware no,saa ara na nʼadɔe so wɔ wɔn a wosuro no no so.
/// Nnwom 103:12
Sɛnea apuei ne atɔe ntam ware no,saa ara na wama yɛn ne yɛn mmarato ntam kwan aware.
/// Nnwom 103:13
Sɛnea agya yam hyehyew no wɔ ne mma ho no,saa ara na Awurade yam hyehye no ma wɔn a wosuro no no;
/// Nnwom 103:14
na onim sɛnea wɔyɛɛ yɛn,ɔkae se yɛyɛ mfutuma.
/// Nnwom 103:15
Ɔdesani de, ne nna te sɛ sare,ɔyɛ frɔmfrɔm sɛ nwura mu nhwiren;
/// Nnwom 103:16
sɛ mframa bɔ fa ne so a, na onni hɔ,na ne sibea nkae no bio.
/// Nnwom 103:17
Nanso efi mmeresanten kosi nnasantenAwurade adɔe wɔ wɔn a wosuro no so,na ne trenee wɔ wɔn mma mma so,
/// Nnwom 103:18
wɔn a wodi nʼapam no sona wɔkae di ne mmara so.
/// Nnwom 103:19
Awurade asi nʼahengua wɔ ɔsoro,na nʼahenni di ade nyinaa so.
/// Nnwom 103:20
Monkamfo Awurade, mo a moyɛ nʼabɔfo,mo atumfo a moyɛ nʼahyɛde,mo a mutie nʼasɛm.
/// Nnwom 103:21
Monkamfo Awurade, ɔsoro asafo nyinaa,nʼasomfo a moyɛ nʼapɛde.
/// Nnwom 103:22
Monkamfo Awurade, ne nnwuma nyinaa;nea ɛwɔ nʼahenni mu nyinaa.Me kra, kamfo Awurade!
