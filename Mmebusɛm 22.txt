/// Mmebusɛm 22:1
Din pa ye sen ahonya bebrebe;sɛ wobedi wo ni ye sen dwetɛ anaa sikakɔkɔɔ.
/// Mmebusɛm 22:2
Ɔdefo ne ohiani wɔ ade baako,Awurade ne wɔn nyinaa Yɛfo.
/// Mmebusɛm 22:3
Onitefo hu amanehunu a ɛreba na ohintaw ne ho,nanso atetekwaa kɔ nʼanim konya amane.
/// Mmebusɛm 22:4
Ahobrɛase ne Awuradesuroɛma ahonya ne anuonyam ne nkwa.
/// Mmebusɛm 22:5
Nsɔe ne mfiri wɔ amumɔyɛfo akwan so,nanso nea ɔbɔ ne kra ho ban no mmɛn ho.
/// Mmebusɛm 22:6
Kyerɛ abofra ɔkwan a ɔmfa so,na sɛ onyin a ɔremfi so.
/// Mmebusɛm 22:7
Adefo di ahiafo so,na boseagyefo yɛ nea ɔde fɛm somfo.
/// Mmebusɛm 22:8
Nea odua amumɔyɛsɛm no twa ɔhawna wɔbɛsɛe nʼabufuwhyew abaa.
/// Mmebusɛm 22:9
Ɔyamyefo benya nhyiraefisɛ ɔne ahiafo kyɛ nʼaduan.
/// Mmebusɛm 22:10
Pam ɔfɛwdifo na basabasayɛ nso bɛkɔ;ntɔkwaw ne animka to atwa.
/// Mmebusɛm 22:11
Obi a ɔdɔ koma a mu tew na ne kasa ho yɛ nyam no,benya ɔhene afa no adamfo.
/// Mmebusɛm 22:12
Awurade ani wɛn nimdeɛ,na ɔsɛe ɔtorofo nsɛm.
/// Mmebusɛm 22:13
Ɔkwadwofo ka se, “Gyata bi wɔ mfikyiri hɔ!”anaasɛ, “Wobekum me wɔ mmɔnten so.”
/// Mmebusɛm 22:14
Ɔbea waresɛefo anom yɛ amoa donkudonku;nea ɔhyɛ Awurade abufuw ase no bɛtɔ mu.
/// Mmebusɛm 22:15
Agyimisɛm kyekyere abofra koma ho,nanso nteɛso abaa bɛpam no akɔ akyiri.
/// Mmebusɛm 22:16
Obi besisi ohiani de apɛ ahonya,anaa ɔbɛkyɛ ɔdefo ade, ne nyinaa de no kɔ ohia mu.
/// Mmebusɛm 22:17
AnyansasɛmYɛ aso na tie anyansasɛm yi;fa wo koma di me nkyerɛkyerɛ akyi,
/// Mmebusɛm 22:18
efisɛ eye sɛ wokora saa nsɛm yi wɔ wo koma mu,na ne nyinaa ada wʼano.
/// Mmebusɛm 22:19
Sɛ ɛbɛyɛ a wode wo ho bɛto Awurade so,merekyerɛkyerɛ wo nnɛ, yiw ɛyɛ wo.
/// Mmebusɛm 22:20
Menkyerɛw mmɛ aduasa mmaa wo,nea ɛyɛ afotusɛm ne nimdeɛ,
/// Mmebusɛm 22:21
a ɛkyerɛkyerɛ wo nokware ne nea akyinnye nni ho,sɛnea wubenya mmuae pa ama nea ɔsomaa wo no ana?
/// Mmebusɛm 22:22
Mmɔ ahiafo korɔn, sɛ wɔyɛ ahiafo nti,na nsisi wɔn a wonni bi wɔ asennii,
/// Mmebusɛm 22:23
efisɛ Awurade bedi wɔn asɛm ama wɔn,na wafom afa wɔn a wɔfom ahiafo fa.
/// Mmebusɛm 22:24
Mfa obi a ne koma yɛ den no adamfo,na mfa wo ho mmɔ nea ne bo nkyɛ fuw,
/// Mmebusɛm 22:25
anyɛ saa a, wubesua nʼakwanna woakɔtɔ afiri mu.
/// Mmebusɛm 22:26
Nyɛ nea ɔde ne nsa hyɛ krataa ase di akagyinamuanaasɛ odi akagyinamu;
/// Mmebusɛm 22:27
na sɛ wunni nea wɔde tua awobehuam wo mpa mpo afi wʼase.
/// Mmebusɛm 22:28
Ntutu tete abo a wɔde ato hye,nea wo nenanom de sisii hɔ no.
/// Mmebusɛm 22:29
Wuhu obi a ne nsa akokwaw nʼadwuma ho ana?Ahemfo anim na ɔbɛsom,na ɔrensom wɔ mpapahwekwa anim.
