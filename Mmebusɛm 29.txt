/// Mmebusɛm 29:1
Obi a ɔkɔ so yɛ tufoante wɔ animka pii akyi nowɔbɛsɛe no mpofirim a wɔrennya ano aduru.
/// Mmebusɛm 29:2
Sɛ atreneefo di yiye a, nnipa no di ahurusi;sɛ amumɔyɛfo di nnipa so a, wusi apini.
/// Mmebusɛm 29:3
Onipa a ɔdɔ nyansa no ma nʼagya anigye,nanso nguamanfo yɔnko sɛe nʼahonya.
/// Mmebusɛm 29:4
Ɔhene nam atɛntrenee so ma ɔman no asomdwoe,nanso nea ɔde adifudepɛ gye adanmude no bɔ ɔman no.
/// Mmebusɛm 29:5
Obiara a ɔdaadaa ne yɔnko nosum ne nan afiri.
/// Mmebusɛm 29:6
Ɔdebɔneyɛni bɔne sum no afiri,nanso ɔtreneeni betumi ato dwom ama nʼani agye.
/// Mmebusɛm 29:7
Ahiafo atɛntreneebu ho hia atreneefo,nanso amumɔyɛfo nni saa ɔtema no.
/// Mmebusɛm 29:8
Fɛwdifo de basabasayɛ ba kuropɔn mu,nanso anyansafo sianka abufuw.
/// Mmebusɛm 29:9
Sɛ onyansafo de ɔkwasea kɔ asennii a,ɔkwasea no bobɔ mu kasa di fɛw, na asomdwoe mma.
/// Mmebusɛm 29:10
Mogyapɛfo kyi ɔnokwafo,na wɔhwehwɛ sɛ wobekum nea ɔteɛ.
/// Mmebusɛm 29:11
Ɔkwasea da abufuw nyinaa adi,nanso onyansafo hyɛ ne ho so.
/// Mmebusɛm 29:12
Sɛ ɔsodifo tie nkontomposɛm a,nʼadwumayɛfo nyinaa bɛyɛ amumɔyɛfo.
/// Mmebusɛm 29:13
Ohiani ne ɔsohyɛfo nyinaa wɔ saa ade baako yi:Awurade ma wɔn baanu nyinaa ani a wɔde hu ade.
/// Mmebusɛm 29:14
Sɛ ɔhene di ahiafo asɛm yiye a,nʼahengua betim hɔ daa.
/// Mmebusɛm 29:15
Nteɛso abaa ma nyansa,na abofra a wɔde ne pɛ ma no no, gu ne na anim ase.
/// Mmebusɛm 29:16
Sɛ amumɔyɛfo di yiye a, bɔne nso kɔ so,na atreneefo behu wɔn asehwe.
/// Mmebusɛm 29:17
Teɛ wo ba, na ɔbɛma wo asomdwoe;ɔbɛma wo kra ani agye.
/// Mmebusɛm 29:18
Sɛ anisoadehu nni hɔ a nnipa no yɛ basaa;na nhyira nka nea odi mmara so.
/// Mmebusɛm 29:19
Wɔmfa anom nsɛm kɛkɛ nteɛ ɔsomfo;ɔte ase de, nanso ɔremfa.
/// Mmebusɛm 29:20
Wuhu obi a ɔpɛ ntɛm kasa ana?Ɔkwasea wɔ anidaso sen no.
/// Mmebusɛm 29:21
Sɛ obi kokɔ ne somfo fi ne mmofraase a,awiei no ɔde awerɛhow na ɛbɛba.
/// Mmebusɛm 29:22
Onipa a ne bo afuw de mpaapaemu ba,na nea ne bo nkyɛ fuw no yɛ bɔne pii.
/// Mmebusɛm 29:23
Onipa ahomaso brɛ no ase,nanso nea ɔwɔ ahobrɛase no nya anuonyam.
/// Mmebusɛm 29:24
Nea ɔboa ɔkorɔmfo no haw ɔno ankasa ho.Wɔama waka ntam nti osuro sɛ obedi adanse.
/// Mmebusɛm 29:25
Onipa ho suro betumi ayɛ afiri,na nea ɔde ne ho to Awurade so no, wobegye no.
/// Mmebusɛm 29:26
Bebree hwehwɛ sɛ wobenya ɔhene ne no akasa,nanso onipa nya atɛntrenee fi Awurade nkyɛn.
/// Mmebusɛm 29:27
Atreneefo kyi atorofo;na amumɔyɛfo kyi wɔn a wɔn akwan teɛ.
