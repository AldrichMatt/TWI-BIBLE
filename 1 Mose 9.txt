/// 1 Mose 9:1
Apam A Onyankopɔn Ne Noa YɛeAfei, Onyankopɔn hyiraa Noa ne ne mmabarima no ka kyerɛɛ wɔn se, “Monwo, na monyɛ bebree nhyɛ asase so ma. 
/// 1 Mose 9:2
Mo ho hu ne mo ho suro bɛtɔ mmoa a wɔwɔ asase so nyinaa ne wim nnomaa nyinaa ne abɔde a wɔwɔ asase so ne nsu mu mpataa nyinaa so. Wɔn nyinaa hyɛ mo nsa. 
/// 1 Mose 9:3
Biribiara a nkwa wɔ mu, na ɛkeka ne ho no bɛyɛ mo aduan. Sɛnea mede nhabammono hyɛɛ mo nsa no, afei de, mede biribiara ma mo.
/// 1 Mose 9:4
“Nanso ɛnsɛ sɛ mowe aboa a wontwaa ne mene mmaa ne mogya no ngui no nam. 
/// 1 Mose 9:5
Na wo nkwa de, nea ɛbɛyɛ biara, mebisa ho akontaabu. Onipa a okum ne yɔnko nipa no, mebisa no ho asɛm. Mpo, aboa biara a obekum onipa no, mewɔ saa aboa no nso asɛmmisa. Mebisa onipa kra ho asɛm.
/// 1 Mose 9:6
“Obiara a ohwie onipa mogya gu no,onipa so na wɔnam behwie ɔno nso mogya agu,efisɛ Onyankopɔn no ara sɛso na ɔbɔɔ onipa.
/// 1 Mose 9:7
Mo de, monwo, na monyɛ bebree. Mo ase mfɛe wɔ asase so, na monnɔɔso.”
/// 1 Mose 9:8
Afei, Onyankopɔn ka kyerɛɛ Noa ne ne mmabarima a wɔka ne ho no se, 
/// 1 Mose 9:9
“Nnɛ, me ne mo ne mo asefo a wɔbɛwo wɔn no 
/// 1 Mose 9:10
ne abɔde biara a nkwa wɔ mu a na wɔwɔ mo nkyɛn wɔ Adaka no mu yɛ apam: nnomaa, nyɛmmoa ne wuram mmoa a wɔne mo fi Adaka no mu bae no nyinaa, ne abɔde biara a nkwa wɔ mu a wɔwɔ asase so. 
/// 1 Mose 9:11
Me ne mo yɛ mʼapam sɛ: Meremfa nsuyiri nsɛe abɔde biara a nkwa wɔ mu a ɛwɔ asase so. Saa ara nso na meremfa nsuyiri nsɛe asase bio da.”
/// 1 Mose 9:12
Na Onyankopɔn kae se, “Eyi ne apam a me, Onyankopɔn, ne mo ne abɔde a nkwa wɔ mu biara a wɔka mo ho no ne nkyirimma nyinaa reyɛ no ho nsɛnkyerɛnne. 
/// 1 Mose 9:13
Mato me nyankontɔn wɔ omununkum mu. Ɛno na ɛbɛyɛ apam a ɛbɛda me ne asase ntam. 
/// 1 Mose 9:14
Bere biara a mede omununkum bɛba asase ani, na sɛ nyankontɔn pue wɔ omununkum no mu a, 
/// 1 Mose 9:15
mɛkae mʼapam a ɛda me ne mo ne abɔde a nkwa wɔ mu ahorow no nyinaa ntam. Nsuyiri a ɛbɛsɛe abɔde a nkwa wɔ mu no nyinaa remma da biara da bio. 
/// 1 Mose 9:16
Bere biara a nyankontɔn bɛto wɔ omununkum mu no, mehu na makae apam a ɛwɔ hɔ daa a ɛda me, Onyankopɔn, ne abɔde a nkwa wɔ mu ahorow nyinaa a wɔwɔ asase yi so no ntam no.”
/// 1 Mose 9:17
Enti Onyankopɔn ka kyerɛɛ Noa se, “Eyi ne apam a me ne abɔde biara a nkwa wɔ mu a wɔwɔ asase yi so ayɛ no ho nsɛnkyerɛnne.”
/// 1 Mose 9:18
Noa MmabarimaEyinom ne Noa mmabarima a wofi Adaka no mu bae: Sem, Ham ne Yafet. Ham na ɔwoo Kanaan. 
/// 1 Mose 9:19
Eyinom ne Noa mmabarima. Wɔn mu na nnipa a wɔahwete wɔ asase so nyinaa fi bae.
/// 1 Mose 9:20
Noa yɛ okuafo a odii kan. Ɔyɛɛ bobeturo. 
/// 1 Mose 9:21
Da bi, ɔnom bobesa no bi bow ma ɔdaa ne ntamadan mu adagyaw. 
/// 1 Mose 9:22
Ham a ɔwoo Kanaan no kɔtoo nʼagya Noa sɛ ɔda adagyaw. Ofii hɔ no, ɔkɔbɔɔ ne nuabarimanom baanu no amanneɛ. 
/// 1 Mose 9:23
Enti Sem ne Yafet faa atade de guu wɔn mmati so, kɔɔ nkyirinkyiri de kɔkataa wɔn agya adagyaw so. Na wɔn ani nkyerɛ wɔn agya nti, wɔanhu nʼadagyaw mu.
/// 1 Mose 9:24
Bere a Noa ani so tetew no, na ohuu sɛnea ne kaakyiri no ayɛ no, 
/// 1 Mose 9:25
ɔkae se,“Nnome nka Ham asefo a wɔyɛ Kanaanfo.Wɔbɛyɛ wɔn nuanommu nkoa mu nkoa.”
/// 1 Mose 9:26
Noa kaa bio se,“Me nhyira a efi Awurade, me Nyankopɔn, nkyɛn no nka Sem!Kanaan nyɛ Sem akoa.
/// 1 Mose 9:27
Onyankopɔn ntrɛw Yafet ase ne nʼasase mu.Yafet ntena Sem ntamadan mu,na Kanaan nyɛ nʼakoa.”
/// 1 Mose 9:28
Nsuyiri no akyi no, Noa tenaa ase mfe ahaasa ne aduonum. 
/// 1 Mose 9:29
Noa dii mfe ahankron ne aduonum, ansa na ɔrewu.
