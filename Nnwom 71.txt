/// Nnwom 71:1
Dwom Awurade, wo mu na maguan ahintaw;mma mʼanim ngu ase da.
/// Nnwom 71:2
Wo trenee no nti, yi me na gye me;tie me na gye me nkwa.
/// Nnwom 71:3
Yɛ me nkwagye botan,faako a metumi akɔ daa;hyɛ ma wommegye me nkwa,na wone me botan ne mʼabandennen.
/// Nnwom 71:4
Me Nyankopɔn, gye me fi amumɔyɛfo nsam,gye me fi nnebɔneyɛfo ne atirimɔdenfo nsam.
/// Nnwom 71:5
Na woayɛ mʼanidaso, Asafo Awurade,mʼahotoso fi me mmabun bere mu.
/// Nnwom 71:6
Mede me ho ato wo so fi awo mu;wo na wuyii me fii me na yafunu mu.Mɛkamfo wo daa.
/// Nnwom 71:7
Mayɛ nsɛnkyerɛnne ama bebree,nanso wo ne me guankɔbea dennen.
/// Nnwom 71:8
Wo nkamfo ahyɛ mʼanom ma,mekamfo wʼanuonyam da mu nyinaa.
/// Nnwom 71:9
Ntow me nkyene bere a mabɔ akwakoraa;mʼahoɔden sa wɔ me mu a, nnyaw me.
/// Nnwom 71:10
Efisɛ mʼatamfo kasa tia mewɔn a wɔtwɛn sɛ wobekum me no bɔ mu pam me ti so.
/// Nnwom 71:11
Wɔka se, “Onyankopɔn agyaw no mu;momma yentiw no na yɛnkyere no,na obiara nni hɔ a obegye no.”
/// Nnwom 71:12
Me Nyankopɔn, mfi me nkyɛn nkɔ akyiri;Onyankopɔn, yɛ ntɛm bɛboa me.
/// Nnwom 71:13
Ma wɔn a wɔbɔ me sobo no nsɛe wɔ animguase mu;wɔn a wɔpɛ sɛ wopira me noma ahohora ne animguase nkata wɔn so.
/// Nnwom 71:14
Nanso me de, menya anidaso daa;mɛkɔ so akamfo wo.
/// Nnwom 71:15
Mɛka wo trenee ho asɛm,ne wo nkwagye da mu nyinaa,nanso minnim ano.
/// Nnwom 71:16
Otumfo Awurade, mɛba abɛpae mu aka wo nnwuma akɛse no;mɛpae mu aka wo trenee, wo nko ara de no, akyerɛ.
/// Nnwom 71:17
Onyankopɔn, efi me mmabun bere na wokyerɛkyerɛɛ me,na ebesi nnɛ yi meka wʼanwonwade a woayɛ kyerɛ.
/// Nnwom 71:18
Mpo sɛ mebɔ akwakoraa na mifuw dwen a,Onyankopɔn, nnyaw me,kosi sɛ mɛka wo tumi ho asɛm akyerɛ nkyirimma,ne wo kɛseyɛ akyerɛ wɔn a wɔbɛba nyinaa.
/// Nnwom 71:19
Onyankopɔn, wo trenee du ɔsorosoro,wo a woayɛ nneɛma akɛse.Onyankopɔn, hena na ɔte sɛ wo?
/// Nnwom 71:20
Mmom woama mahu ɔhaw bebree a ɛyɛ yaw;nanso wobɛma me nkwa bio;na wubeyi me bio,afi asase yam.
/// Nnwom 71:21
Wobɛhyɛ me anuonyam bebreena woakyekye me werɛ bio.
/// Nnwom 71:22
Mede sanku bɛkamfo wome Nyankopɔn, wo trenee ntimɛto wʼayeyi dwom wɔ sankuten so,Israel Kronkronni.
/// Nnwom 71:23
Mʼanofafa de anigye bɛteɛ mubere a meto dwom kamfo wo,me a woagye me no.
/// Nnwom 71:24
Me tɛkrɛma bɛka wo trenee nnwumada mu nyinaa,efisɛ wɔn a wɔpɛ sɛ wɔhaw me nokɔ animguase ne basaayɛ mu.
