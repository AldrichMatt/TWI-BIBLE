/// Nnwom 7:1
Dwom Dawid adesrɛ dwom a Benyaminni Kus nsɛm nti ɔto maa Awurade.Awurade me Nyankopɔn,miguan toa wo;Gye me fi wɔn a wɔtaa me nyinaa nsam,
/// Nnwom 7:2
anyɛ saa a wɔbɛtetew me mu sɛ gyatana wɔatetew me mu asinasin aobiara rentumi nnye me.
/// Nnwom 7:3
Awurade me Nyankopɔn, sɛ mayɛ eyina sɛ afɔdi aba me so a,
/// Nnwom 7:4
sɛ mayɛ bɔne atia nea ɔne me te yiye,anaasɛ mabɔ me tamfo korɔn kwa a,
/// Nnwom 7:5
ɛno de ma mʼatamfo ntaa me na wɔmmɛto me;ma wontiatia me so wɔ fam,na wɔmma me funu nna mfutuma mu.
/// Nnwom 7:6
Sɔre wɔ wʼabufuw mu, Awurade!Sɔre tia mʼatamfo abufuw.Nyan, me Nyankopɔn; hyɛ atɛntrenee mmara.
/// Nnwom 7:7
Ma nnipadɔm mmetwa wo ho nhyia.Fi ɔsoro hɔ di wɔn so;
/// Nnwom 7:8
ma Awurade mmu nnipa no atɛn.Bu me atɛn, Awurade sɛnea me trenee te,sɛnea me nokwaredi te, Ao, Ɔsorosoroni.
/// Nnwom 7:9
Onyankopɔn treneeni,wo a wohwehwɛ adwene ne koma mu,fa amumɔyɛfo basabasayɛ bra awieina ma atreneefo nnya bammɔ.
/// Nnwom 7:10
Me nkatabo ne Ɔsorosoro Nyankopɔnnea ogye koma mu treneeni no.
/// Nnwom 7:11
Onyankopɔn yɛ otemmufo treneeni,Onyame a ɔda nʼabufuwhyew adi da biara.
/// Nnwom 7:12
Sɛ wansesa nʼadwene a,ɔbɛsew nʼafoa ano;obekuntun ne tadua na ɔde bɛmma ahyɛ mu.
/// Nnwom 7:13
Wasiesie nʼakode a ɛyɛ hu;ayɛ ne bɛmma a ɛredɛw no krado.
/// Nnwom 7:14
Nea onyinsɛn amumɔyɛna basabasayɛ ahyɛ no ma no, ɔwo nnaadaa.
/// Nnwom 7:15
Nea otu tokuru, na oyi mu dɔte nohwe tokuru a watu no mu.
/// Nnwom 7:16
Ɔhaw a ɔde ba no dan bɔ nʼankasa so;ne basabasayɛ bɔ nʼankasa ti so.
/// Nnwom 7:17
Mede aseda bɛma Awurade,ne trenee nti,na mato ayeyi dwom ayi Awurade, Ɔsorosoroni no din ayɛ.
