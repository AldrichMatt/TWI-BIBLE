/// Nnwom 102:1
Dwom Aberante mmɔborɔni mpaebɔ. Osu kyerɛ Awurade bere a ɔwɔ ahohia mu.Awurade, tie me mpaebɔ;na ma me mmoa ho sufrɛ nnu wʼanim.
/// Nnwom 102:2
Mmfa wʼanim nhintaw mebere a mewɔ ahohia mu.Brɛ wʼaso ase ma me;na sɛ misu frɛ wo a, gye me so ntɛm.
/// Nnwom 102:3
Me nkwanna reyera te sɛ wusiw;me nnompe adɔ sɛ nyansramma.
/// Nnwom 102:4
Me koma abotow na akisa sɛ sare;na me kɔn nnɔ aduan.
/// Nnwom 102:5
Mʼapinisi dennen ntimaka ɔhonam ne nnompe.
/// Nnwom 102:6
Mete sɛ sare so patu,te sɛ patu a ɔte nnwiriwii mu.
/// Nnwom 102:7
Meda hɔ a, mʼani gu so; mayɛ sɛanomaa bi a ɔno nko ara si ɔdan atifi.
/// Nnwom 102:8
Da mu nyinaa mʼatamfo bɔ me akutia.Wɔn a wodi me ho fɛw no bɔ me din de dome.
/// Nnwom 102:9
Mede nsõ ayɛ mʼaduanna mede nusu fra me nsu mu
/// Nnwom 102:10
esiane wʼabufuwhyew dennen no nti,woama me so, ayi me asi nkyɛn.
/// Nnwom 102:11
Me nkwa nna te sɛ anwummere sunsuma;na mehyew sɛ sare.
/// Nnwom 102:12
Nanso wo Awurade, woyɛ ɔhene daa daa;na wo din a ahyeta no te hɔ daa awo ntoatoaso nyinaa mu.
/// Nnwom 102:13
Wobɛsɔre na woahu Sion mmɔbɔ;bere adu sɛ wuhu no mmɔbɔ;bere a wohyɛe no aso.
/// Nnwom 102:14
Nʼabo som bo ma wʼasomfo;ne mfutuma hyɛ wɔn awerɛhow.
/// Nnwom 102:15
Amanaman no besuro Awurade din;asase so ahemfo nyinaa bedi wʼanuonyam ni.
/// Nnwom 102:16
Awurade bɛkyekyere Sion bio,na wapue wɔ nʼanuonyam mu.
/// Nnwom 102:17
Obetie mmɔborɔfo mpaebɔ;na ɔremmu nʼani ngu wɔn sufrɛ so.
/// Nnwom 102:18
Monkyerɛw eyi mma nkyirimma,sɛnea ɛbɛyɛ a wɔn a wonnya nwoo wɔn no bɛkamfo Awurade;
/// Nnwom 102:19
“Awurade hwɛɛ fam fi ne kronkronbea wɔ ɔsoro hɔ;ofi ɔsoro hwɛɛ asase,
/// Nnwom 102:20
sɛnea ɔbɛte nneduafo apinisi,na wɔagyaa wɔn a wɔabu wɔn kumfɔ no.”
/// Nnwom 102:21
Enti wɔbɛpae mu abɔ Awurade din wɔ Sionna wɔakamfo no wɔ Yerusalem,
/// Nnwom 102:22
bere a amanaman ne ahenni ahorowbehyia mu na wɔasom Awurade.
/// Nnwom 102:23
Ɔmaa me yɛɛ mmerɛw wɔ bere a merenyin.Otwaa me nkwa nna so.
/// Nnwom 102:24
Enti mekae se,“Me Onyankopɔn, mfa me nkɔ, wɔ me nkwa nna mfimfini;wo mfe wɔ hɔ daa kodu awo ntoatoaso nyinaa mu.
/// Nnwom 102:25
Mfiase no wotoo asase fapem,na ɔsoro yɛ wo nsa ano adwuma.
/// Nnwom 102:26
Ne nyinaa betwa mu na wo de, wobɛtena hɔ daa;wɔbɛtetew te sɛ atade.Wobɛsesa wɔn te sɛ ntama,na wɔbɛtow wɔn agu.
/// Nnwom 102:27
Nanso wote sɛnea wote,na wo mfe to rentwa da.
/// Nnwom 102:28
Wʼasomfo mma bɛtena nkwa mu wɔ wʼanim;na wɔn asefo ase betim wɔ wʼanim.”
