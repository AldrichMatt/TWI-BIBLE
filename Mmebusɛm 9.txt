/// Mmebusɛm 9:1
Nyansa Ne Nkwaseasɛm FrɛNyansa asi ne fi;wasisi nʼafadum ason.
/// Mmebusɛm 9:2
Wasiesie ne nam de afra ne nsa,wato ne pon.
/// Mmebusɛm 9:3
Wasoma ne mmaawa, na ɔfrɛfi kuropɔn no sorɔnsorɔmmea hɔ se,
/// Mmebusɛm 9:4
“Momma ntetekwaafo nyinaa mmra ha!”Ɔka kyerɛ wɔn a wonni atemmu se,
/// Mmebusɛm 9:5
“Mommra mmedi mʼaduanna monnom nsa a mafra no.
/// Mmebusɛm 9:6
Munnyaw mo ntetekwaasɛm no na mubenya nkwa;monnantew ntease akwan so.”
/// Mmebusɛm 9:7
Nea ɔteɛteɛ ɔfɛwdifo no frɛ ahohorabɔ;na nea ɔka amumɔyɛfo anim no nya ɔyaw.
/// Mmebusɛm 9:8
Ɛno nti, nka ɔfɛwdifo anim na ɔmmɛtan wo;ka onyansafo anim na ɔbɛdɔ wo.
/// Mmebusɛm 9:9
Ma onyansafo akwankyerɛ na ɔbɛkɔ so ahu nyansa;kyerɛkyerɛ ɔtreneeni na ɔde bɛka nʼadesua ho.
/// Mmebusɛm 9:10
Awurade suro yɛ nyansa mfiaseƆkronkronni no ho nimdeɛ yɛ ntease.
/// Mmebusɛm 9:11
Me mu na wo nna bɛdɔɔso,na wɔde mfe bɛka wo nkwa ho.
/// Mmebusɛm 9:12
Sɛ woyɛ onyansafo a, wubenya wo nyansa so mfaso;sɛ woyɛ ɔfɛwdifo a, wo nko ara na wubehu amane.
/// Mmebusɛm 9:13
Ɔbea ɔkwasea yɛ ɔkasafo;onni ahohyɛso na onni nimdeɛ.
/// Mmebusɛm 9:14
Ɔte ne fi pon ano,na ɔte akongua a esi kuropɔn no sorɔnsorɔmmea,
/// Mmebusɛm 9:15
na ɔfrɛfrɛ wɔn a wotwa mu wɔ hɔ,wɔn a wɔnam wɔn kwan so tee se,
/// Mmebusɛm 9:16
“Momma ntetekwaafo nyinaa mmra ha”ɔka kyerɛ wɔn a wonni atemmu se,
/// Mmebusɛm 9:17
“Nsu a wowia no yɛ fremfremna aduan a wodi no ahintawee no yɛ dɛ!”
/// Mmebusɛm 9:18
Nanso wonnim koraa sɛ awufo wɔ hɔsɛ nʼahɔho wɔ ɔda no ase tɔnn.
