/// Nnwom 114:1
Dwom Bere a Israelfo fii Misraim,na Yakobfifo fii ananafo asase so no,
/// Nnwom 114:2
Yuda bɛyɛɛ Awurade kronkronbeana Israel bɛyɛɛ nʼaheman.
/// Nnwom 114:3
Po no hwɛe, na eguanee,Yordan san nʼakyi;
/// Nnwom 114:4
Mmepɔw huruhuruwii sɛ adwennini,nkoko nso huruhuruwii sɛ nguantenmma.
/// Nnwom 114:5
Dɛn na ɛbae, ɛpo, na wuguanee?Yordan, adɛn, na wosan wʼakyi?
/// Nnwom 114:6
Mmepɔw, adɛn, na muhuruhuruw sɛ adwennini,na mo nkoko, muhuruhuruw sɛ nguantenmma yi?
/// Nnwom 114:7
Asase, ma wo ho mpopo wɔ Awurade anim,wɔ Yakob Nyankopɔn anim,
/// Nnwom 114:8
ɔno na ɔmaa ɔbotan no dan asubura,na ɔbotan dennen dan nsuwa aniwa no.
