/// Nnwom 88:1
Dwom Esrahini Heman ɔhaw ne amanehunu dwom.Awurade, woyɛ me nkwagye Nyankopɔnmisu wɔ wʼanim adekyee ne adesae.
/// Nnwom 88:2
Ma me mpaebɔ nnu wʼanim;brɛ wʼaso ase tie me sufrɛ.
/// Nnwom 88:3
Ɔhaw ahyɛ me kra mana me nkwa rebɛn owu.
/// Nnwom 88:4
Wɔkan me fra wɔn a wɔrekɔ ɔda mu no;mete sɛ obi a onni ahoɔden.
/// Nnwom 88:5
Wɔayi me asi nkyɛn wɔ awufo mu,te sɛ atɔfo a wɔdeda ɔda mu,wɔn a wonkae wɔn bio,na wonhwɛ wɔn bio.
/// Nnwom 88:6
Woatow me akyene ɔda ase tɔnn,wɔ sum kabii mu.
/// Nnwom 88:7
Wʼabufuwhyew ayɛ duru wɔ me so;woama wʼasorɔkye nyinaa abu afa me so.
/// Nnwom 88:8
Woafa me nnamfonom a wɔbɛn me afi me nkyɛnwoama me ho ayɛ wɔn ahi.Woaka me ahyɛ mu na mintumi nguan;
/// Nnwom 88:9
awerɛhow ama mʼani so ayɛ kusuu.Awurade misu frɛ wo da biara;metrɛw me nsam kyerɛ wo.
/// Nnwom 88:10
Woyɛ anwonwade kyerɛ awufo ana?Wɔn a wɔawuwu no sɔre kamfo wo ana?
/// Nnwom 88:11
Wɔka wʼadɔe ho asɛm wɔ ɔda mu,anaasɛ wo nokware ho asɛm wɔ ɔsɛe kurom ana?
/// Nnwom 88:12
Wohu wʼanwonwade wɔ beae a hɔ aduru sum,anaa wo trenee nnwuma no wɔ awerɛfiri asase so ana?
/// Nnwom 88:13
Nanso Awurade, misu frɛ wo sɛ boa me;me mpaebɔ du wʼanim adekyee mu.
/// Nnwom 88:14
Adɛn, Awurade, na wopo mena wode wʼanim hintaw me?
/// Nnwom 88:15
Mahu amane fi me mmofraase na mabɛn owu;wʼahunahuna ama mabrɛ na mapa abaw.
/// Nnwom 88:16
Wʼabufuwhyew abu afa me so;wʼahunahuna asɛe me.
/// Nnwom 88:17
Daa nyinaa wotwa me ho hyia sɛ nsuyiri,na wɔabu afa me so koraa.
/// Nnwom 88:18
Woafa me yɔnkonom ne mʼadɔfo afi me nkyɛn kɔ;na sum ayɛ mʼadamfo a ɔbɛn me pɛɛ.
