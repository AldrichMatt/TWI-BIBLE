/// Nnwom 68:1
Dwom Dawid dwom.Ma Onyankopɔn nsɔre, ma nʼatamfo nhwete;wɔn a wɔtan no no nguan mfi nʼanim.
/// Nnwom 68:2
Sɛnea mframa bɔ wusiw gu no,saa ara na bɔ wɔn gu;sɛnea srade nan wɔ ogya so no,saa ara na amumɔyɛfo nyera mfi Onyankopɔn anim.
/// Nnwom 68:3
Nanso ma atreneefo ani nnyena wɔnsɛpɛw wɔn ho wɔ Onyankopɔn anim;ma wɔn ho ntɔ wɔn na wonni ahurusi.
/// Nnwom 68:4
To dwom ma Onyankopɔn, to dwom yi ne din ayɛ.Ma nea ɔnantew omununkum so no din so.Ne din ne Awurade;ma wʼani nnye wɔ nʼanim.
/// Nnwom 68:5
Ayisaa agya ne nea odi akunafo asɛm ma wɔnne Onyankopɔn a ɔte nʼatenae kronkron hɔ.
/// Nnwom 68:6
Ɔma ohiani tena mmusua mu,na ɔde nnwonto yi nneduafo ma wɔde wɔn ho;na atuatewfo de, wɔtena asase a awo so.
/// Nnwom 68:7
Onyankopɔn, bere a wudii wo nkurɔfo anim,bere a wode wɔn faa sare so no,
/// Nnwom 68:8
asase wosowee,na ɔsoro tuee osu guu fam,wɔ Onyankopɔn, Sinai Nyankopɔn,Onyankopɔn, Israel Nyankopɔn no anim.
/// Nnwom 68:9
Womaa osu tɔɔ bebree, Ao, Onyankopɔn,guu wʼagyapade a abotow no so ma ɛyɛɛ frɔmfrɔm.
/// Nnwom 68:10
Wo nkurɔfo bɔɔ atenase wɔ so,Onyankopɔn, wonam wʼadɔe bebree no so hwɛɛ ahiafo.
/// Nnwom 68:11
Awurade kaa asɛm no,na dodow no ara ne wɔn a wɔpaee mu kae;
/// Nnwom 68:12
“Ahemfo ne wɔn asraafo guan ntɛm so;mmea a wɔwɔ fie no kyɛ asade.
/// Nnwom 68:13
Mpo bere a woda nguanban mu no,wɔde dwetɛ duraa mʼaborɔnoma ntaban ho,de sikakɔkɔɔ a ɛhyerɛn guu wɔn ntakra so.”
/// Nnwom 68:14
Bere a Otumfo bɔɔ ahene a wɔwɔ asase no so hwetee no,na ɛte sɛ sukyerɛmma a agu Bepɔw Salmon so.
/// Nnwom 68:15
Basan mmepɔw gyinagyina hɔ,Basan mmepɔw so yɛ abonkyiabonkyi.
/// Nnwom 68:16
Wo bepɔw abonkyiabonkyi, adɛn nti na wode ani bɔne hwɛbepɔw a Onyankopɔn ayi sɛ obedi so hene,faako a Awurade ankasa bɛtena afebɔɔ?
/// Nnwom 68:17
Onyankopɔn nteaseɛnam yɛ mpem mpemne mpem mpem mu mpem;Awurade fi Sinai aba ne kronkronbea.
/// Nnwom 68:18
Bere a woforo kɔɔ soro no,wode nnommum kaa wo ho;wunyaa ayɛyɛde fii nnipa hɔ,fii atuatewfo hɔ mpo,sɛ ɛbɛyɛ a wobɛtena hɔ, Awurade Nyankopɔn.
/// Nnwom 68:19
Ayeyi nka Awurade, nka Onyankopɔn yɛn Agyenkwa,nea ɔsoa yɛn nnesoa da biara no.
/// Nnwom 68:20
Yɛn Nyankopɔn yɛ Onyankopɔn a ogye nkwa;na Awurade mu na owu tow fom yɛn.
/// Nnwom 68:21
Ampa ara Onyankopɔn bɛdwerɛw nʼatamfo ti,wɔn a wɔkɔ so yɛ bɔne ti kusuu no.
/// Nnwom 68:22
Awurade ka se, “Mede wɔn befi Basan aba;mede wɔn befi po bun mu aba,
/// Nnwom 68:23
na moanantew wɔn a wokyi mo no mogya muna mo akraman tɛkrɛma anya wɔn kyɛfa.”
/// Nnwom 68:24
Onyankopɔn, yɛahu wo santen yuu no,me Nyankopɔn ne me Hene santen yuu no a ɔde reba ne kronkronbea hɔ.
/// Nnwom 68:25
Nnwontofo no wɔ anim, na asankubɔfo no nso di so,na mmabaa a wɔrewosow akasae nso ka wɔn ho.
/// Nnwom 68:26
Monkamfo Onyankopɔn wɔ asafo kɛse no mu;monkamfo Awurade wɔ Israel nnipakuw no mu.
/// Nnwom 68:27
Abusuakuw ketewa, Benyamin na odi wɔn kan,Yuda mmapɔmma kuw kɛse no di so,na Sebulon ne Naftali mmapɔmma aba.
/// Nnwom 68:28
Kyerɛ wo tumi, Onyankopɔn;da wʼahoɔden adi kyerɛ yɛn, sɛnea woayɛ pɛn no.
/// Nnwom 68:29
Wʼasɔredan a ɛwɔ Yerusalem ntiahemfo de ayɛyɛde bɛbrɛ wo.
/// Nnwom 68:30
Ka aboa a ɔhyɛ mfea mu no anim,ne anantwinini kuw a wɔhyɛ amanaman no nantwimma mu no.Brɛ wɔn ase kosi sɛ wɔde dwetɛ mpɔw bɛba.Bɔ wɔn a wɔn ani gye ɔko ho no pansam.
/// Nnwom 68:31
Ananmusifo befi Misraim aba,na Kus de ne ho bɛma Onyankopɔn.
/// Nnwom 68:32
Wiase ahemman, monto dwom mma Onyankopɔn,monto ayeyi nnwom mma Awurade,
/// Nnwom 68:33
monto mma nea ɔte tete ɔsorosoro so no,na ɔde nne kɛse bobɔ mu no.
/// Nnwom 68:34
Mompae mu nka Onyankopɔn tumi,nea ne kɛseyɛ kata Israel so no,na ne tumi wɔ soro ɔsoro no.
/// Nnwom 68:35
Wo ho yɛ hu, Onyankopɔn, wɔ wo kronkronbea hɔ;Israel Nyankopɔn de tumi ne ahoɔden ma ne nkurɔfo.Ayeyi nka Onyankopɔn!
