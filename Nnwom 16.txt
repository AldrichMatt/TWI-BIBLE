/// Nnwom 16:1
Dwom Dawid mpaebɔ.Bɔ me ho ban, me Nyankopɔn,na wo mu na minya guankɔbea.
/// Nnwom 16:2
Meka kyerɛɛ Awurade se,“MʼAwurade ne wo;minni ade pa biara ka wo ho.”
/// Nnwom 16:3
Ahotefo a wɔwɔ asase no so de,wɔne anuonyamfo amʼanigye wɔ wɔn mu.
/// Nnwom 16:4
Wɔn a wodi anyame afoforo akyi no,wɔn awerɛhow bɛdɔɔso.Merengu mogya nsa mma saa anyame nona meremfa mʼano mmɔ wɔn din.
/// Nnwom 16:5
Awurade, wode me kyɛfa ne me kuruwa ama me;woama me kyɛfa anya bammɔ.
/// Nnwom 16:6
Mʼahye akɔdeda mmeae a eye ama me;ampa ara mewɔ agyapade a ho yɛ anigye.
/// Nnwom 16:7
Mɛkamfo Awurade a otu me fo;na anadwo mpo, me koma kyerɛkyerɛ me.
/// Nnwom 16:8
Mihu Awurade wɔ mʼani so daa nyinaa.Esiane sɛ ɔwɔ me nsa nifa nti, merenhinhim da.
/// Nnwom 16:9
Ɛno nti, me kra ani gye, na mede me tɛkrɛma di ahurusi;me nipadua nso bɛhome asomdwoe mu,
/// Nnwom 16:10
efisɛ, worennyaw me awufo mu.Na woremma wo Kronkronni no mporɔw.
/// Nnwom 16:11
Woakyerɛ me nkwagye kwan,na wobɛma mʼani agye wɔ wʼanim,na anigye a ɛrensa da wɔ wo nifa so.
