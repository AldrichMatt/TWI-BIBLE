/// Nnwom 79:1
Dwom Asaf dwom.Ao Onyankopɔn, amanaman no atow ahyɛ wʼagyapade so;wɔagu wʼasɔredan kronkron no ho fi,wɔama Yerusalem adan nnwiriwii.
/// Nnwom 79:2
Wɔde wʼasomfo afunu ayɛ aduanama wim nnomaa,na wɔde wʼahotefo nam ama asase so mmoa.
/// Nnwom 79:3
Wɔahwie mogya agu te sɛ nsuwɔ Yerusalem ho nyinaa,na obiara nni hɔ a obesie awufo no.
/// Nnwom 79:4
Yɛayɛ animtiaabude ama yɛn mfɛfo,fɛwdi ne nsopa ama wɔn a wɔatwa yɛn ho ahyia.
/// Nnwom 79:5
Awurade, enkosi da bɛn? Wo bo befuw afebɔɔ ana?Wo ninkunu bɛdɛw sɛ ogya akosi da bɛn?
/// Nnwom 79:6
Hwie wʼabufuw gu amanamana wonnye wo nto mu no so,ahenni awɔmmɔ wo din no;
/// Nnwom 79:7
efisɛ wɔakum Yakobna wɔasɛe nʼatenae.
/// Nnwom 79:8
Mfa yɛn agyanom bɔne so asotwe mma yɛn;ma wo mmɔborɔhunu mmra yɛn so ntɛm,na yɛwɔ ahohiahia mu.
/// Nnwom 79:9
Onyankopɔn yɛn Agyenkwa, boa yɛn,wo din no anuonyam nti;gye yɛn na fa yɛn bɔne kyɛ yɛnwo din nti.
/// Nnwom 79:10
Adɛn nti na ɛsɛ sɛ amanaman ka se,“Wɔn Nyankopɔn wɔ he?”Yɛn anim ha ara, ma wonhu wɔ amanaman mu sɛwotɔ wʼasomfo mogya a wɔahwie agu no so werɛ.
/// Nnwom 79:11
Ma nneduafo no apinisi nnu wʼanim;fa wo basa ahoɔden nokora wɔn a wɔabu wɔn kumfɔ no.
/// Nnwom 79:12
Awurade, ahohora a yɛn mfɛfo asum agu wo so no,tua wɔn so ka mpɛn ason.
/// Nnwom 79:13
Na yɛn a yɛyɛ wo nkurɔfo, wʼadidibea nguan no,beyi wo ayɛ daa nyinaa;efi awo ntoatoaso kosi awo ntoatoaso,yɛbɛkɔ so aka wʼayeyi akyerɛ.
