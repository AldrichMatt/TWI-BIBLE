/// Yeremia 25:1
Mfe Aduɔson NkoasomAsɛm a ɛfa Yudafo nyinaa ho baa Yeremia nkyɛn wɔ Yudahene Yosia babarima Yehoiakim adedi afe a ɛto so anan a ɛyɛ Babiloniahene Nebukadnessar adedi afe a edi kan no mu. 
/// Yeremia 25:2
Enti odiyifo Yeremia ka kyerɛɛ Yudafo ne wɔn a wɔtete Yerusalem nyinaa se, 
/// Yeremia 25:3
Mfe aduonu abiɛsa ni, efi Yudahene Amon babarima Yosia adedi afe a ɛto so dumiɛnsa besi nnɛ, Awurade asɛm aba me so na makasa akyerɛ mo mpɛn bebree, nanso muntiei ɛ.
/// Yeremia 25:4
Mpo Awurade asoma nʼasomfo a wɔyɛ nʼadiyifo aba mo nkyɛn mpɛn bebree, na muntiee wɔn, na monyɛɛ aso mmaa wɔn ɛ. 
/// Yeremia 25:5
Wɔkae se, “Mo mu biara mfi nʼakwan bɔne ne ne nneyɛe bɔne ho, na mubetumi atena asase a Awurade de maa mo ne mo agyanom no so afebɔɔ. 
/// Yeremia 25:6
Munni anyame foforo akyi nkɔsom wɔn, nsɔre wɔn; mommfa nea mode mo nsa ayɛ no nhyɛ me abufuw. Afei merenhaw mo.”
/// Yeremia 25:7
“Nanso moantie me,” Awurade na ose, “na mode nea mode mo nsa ayɛ ahyɛ me abufuw, na mode ɔhaw aba mo so.”
/// Yeremia 25:8
Afei nea Asafo Awurade se ni: “Esiane sɛ moantie me nsɛm no nti, 
/// Yeremia 25:9
mɛfrɛ atifi fam nnipa nyinaa ne mʼakoa Babiloniahene Nebukadnessar,” Awurade na ose, “na mede wɔn abɛko atia saa asase yi ne sofo, ne amanaman a wɔatwa ho ahyia nyinaa. Mɛsɛe wɔn pasaa na mayɛ wɔn ahodwiriwde ne fɛwdi, ne amamfo afebɔɔ. 
/// Yeremia 25:10
Meyi ahosan ne anigye nnyigyei, ayeforokunu ne ayeforo nne, awiyammo nnyigyei ne kanea hann afi wɔn mu. 
/// Yeremia 25:11
Ɔman mu no nyinaa bɛdan asase wosee, na saa amanaman yi bɛsom Babiloniahene mfirihyia aduɔson.
/// Yeremia 25:12
“Na mfirihyia aduɔson awiei no, mɛtwe Babiloniahene ne ne man, Babiloniafo asase aso wɔ wɔn amumɔyɛ ho, mɛdan no amamfo afebɔɔ,” sɛnea Awurade se ni. 
/// Yeremia 25:13
“Mɛma asotwe a mahyɛ atia asase no nyinaa aba wɔn so, nea wɔakyerɛw wɔ nhoma yi mu na Yeremia ahyɛ ho nkɔm atia aman no nyinaa no. 
/// Yeremia 25:14
Wɔn ankasa de, amanaman bebree ne ahempɔn de wɔn bɛyɛ nkoa; na metua wɔn nneyɛe ne wɔn nsa ano adwuma so ka.”
/// Yeremia 25:15
Onyankopɔn Abufuwhyew Kuruwa NoSɛɛ na Awurade, Israel Nyankopɔn, ka kyerɛɛ me: “Gye saa kuruwa yi a mʼabufuwhyew nsa ahyɛ no ma yi, na ma amanaman a mɛsoma wo wɔn nkyɛn no nyinaa nnom. 
/// Yeremia 25:16
Sɛ wɔnom a, wɔbɛtɔ ntintan na wɔabobɔ dam esiane afoa a mɛsoma akɔ wɔn so no nti.”
/// Yeremia 25:17
Ɛno nti, migyee kuruwa no fii Awurade nsam, na memaa amanaman a ɔsomaa me wɔn nkyɛn no nomee:
/// Yeremia 25:18
Yerusalem ne Yuda nkurow, nʼahemfo ne ne nnwumayɛfo sɛ wɔnyɛ ɔsɛe, aninyanne, animɔharefo ne nnome, sɛnea wɔte nnɛ da yi.
/// Yeremia 25:19
Misraimhene Farao, nʼasomfo, nʼadwumayɛfo ne ne manfo nyinaa, 
/// Yeremia 25:20
ananafo a wɔwɔ hɔ nyinaa;Us ahemfo;Filistifo ahemfo (a ɛyɛ Askelon, Gasa, Ekron ne nnipa a wɔagyaw wɔn wɔ Asdod);
/// Yeremia 25:21
Edom, Moab ne Amon;
/// Yeremia 25:22
Tiro ne Sidon ahemfo nyinaa;ne ahemfo a wɔwɔ mpoano aman a wɔwɔ po agya no;
/// Yeremia 25:23
Dedan, Tema, Bus ne nnipa a wɔtete akyirikyiri no;
/// Yeremia 25:24
Arabia ahemfo ne ananafo ahemfo nyinaa a wɔtete nweatam so no.
/// Yeremia 25:25
Simri, Elam ne Media ahemfo nyinaa;
/// Yeremia 25:26
ne ahemfo a wɔwɔ atifi fam nyinaa, wɔn a wɔbɛn ne wɔn a wɔwɔ akyirikyiri, ne wɔn mu biara, asase so ahenni ahorow.Na wɔn nyinaa akyi no Sesakhene nso bɛnom bi.
/// Yeremia 25:27
“Afei ka kyerɛ wɔn se, ‘Sɛɛ na Asafo Awurade, Israel Nyankopɔn se: Monnom, mommobow na momfefe, na mohwehwe ase a monnsɔre bio, esiane afoa a mɛsoma aba mo so no nti.’ 
/// Yeremia 25:28
Na sɛ wɔampɛ sɛ wogye wo nsam kuruwa no nom a, ka kyerɛ wɔn se, ‘Sɛɛ na Asafo Awurade se: Ɛsɛ sɛ monom! 
/// Yeremia 25:29
Monhwɛ, merebefi ase de amanehunu aba kuropɔn a me Din da so no so, na mobɛfa mo ho adi a wɔrentwe mo aso ana? Wɔbɛtwe mo aso, efisɛ merefrɛ afoa aba wɔn a wɔtete asase no so nyinaa so, Asafo Awurade na ose.’
/// Yeremia 25:30
“Afei hyɛ nsɛm yi nyinaa ho nkɔm tia wɔn, na ka kyerɛ wɔn se,“ ‘Awurade befi ɔsoro abobɔ mu;ɔbɛma ne nne so afi ne tenabea kronkron hɔ,na wabobɔ mu dennen atia nʼasase.Ɔbɛteɛ mu te sɛ wɔn a wotiatia bobe aba so,ɔbɛteɛ mu agu wɔn a wɔtete asase no so no so.
/// Yeremia 25:31
Huuyɛ begyigye akɔ nsase ano,na Awurade bɛbɔ kwaadu, atia amanaman;obebu adesamma nyinaa atɛnna ɔde amumɔyɛfo ama afoa,’ ”Awurade na ose.
/// Yeremia 25:32
Sɛɛ na Asafo Awurade se:“Monhwɛ! Amanehunu retrɛtrɛwfi ɔman so kɔ ɔman foforo so;ahum kɛse bi rema ne ho soafi nsase ano.”
/// Yeremia 25:33
Saa bere no, wɔn a Awurade akunkum wɔn no bɛdeda baabiara, fi asase ano kosi ano nohɔ. Wɔrensu wɔn na wɔremmoaboa wɔn ano na wɔrensie wɔn, na wɔbɛyɛ sɛ sumina a egugu fam.
/// Yeremia 25:34
Munsu na muntwa adwo, mo nguanhwɛfo;mommunummunum wɔ mfutuma mu, mo nguankuw ntuanofo.Mo kum bere no adu;mobɛhwehwe ase sɛ adwennini a wɔadodɔ.
/// Yeremia 25:35
Nguanhwɛfo no rennya baabiara nguan nkɔ,na nguankuw no ntuanofo no rennya kwan nguan.
/// Yeremia 25:36
Muntie nguanhwɛfo no su,ne nguankuw no ntuanofo agyaadwotwa,efisɛ Awurade resɛe wɔn mmoa adidibea.
/// Yeremia 25:37
Sare nsase a asomdwoe wɔ so no bɛda mpanesiane Awurade abufuwhyew no nti.
/// Yeremia 25:38
Obefi ne tu mu sɛ gyata,na wɔn asase bɛda mpanesiane nnomumfafo no afoane Awurade abufuwhyew no nti.
