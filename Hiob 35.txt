/// Hiob 35:1
Afei, Elihu kae se:
/// Hiob 35:2
“Wugye di sɛ, eyi fata?Woka se, ‘Onyankopɔn betwitwa agye me.’
/// Hiob 35:3
Nanso wubisa no se, ‘Mfaso bɛn na menya,na sɛ manyɛ bɔne a, mfaso bɛn na menya?’
/// Hiob 35:4
“Mepɛ sɛ mibua wone wo nnamfonom nyinaa.
/// Hiob 35:5
Ma wʼani so kyerɛ soro na hwɛ;hwɛ omununkum a ɛwɔ wʼatifi sorosoro nohɔ. 
/// Hiob 35:6
Sɛ woyɛ bɔne a, ɔkwan bɛn so na ɛfa haw no?Mpo sɛ wo bɔne dɔɔso a, nsunsuanso bɛn na enya wɔ ne so?
/// Hiob 35:7
Sɛ woteɛ a, dɛn na wode ma noanaasɛ dɛn na onya fi wo nsam?
/// Hiob 35:8
Wʼamumɔyɛ ka onipa a ɔte sɛ wona wo trenee ka nnipa mma nko ara.
/// Hiob 35:9
“Nnipa su bere a wɔhyɛ wɔn so;na wɔsrɛ mmoa fi nea ɔwɔ tumi nsam.
/// Hiob 35:10
Nanso obi mmisa se, ‘Ɛhe na Onyankopɔn, me Yɛfo no wɔ,nea ɔma nnwom anadwo no,
/// Hiob 35:11
nea ɔkyerɛ yɛn nimdeɛ bebree sen asase so mmoana ɔma yehu nyansa sen wim nnomaa no?’
/// Hiob 35:12
Sɛ nnipa su teɛ mu a, ommua,amumɔyɛfo ahantan nti.
/// Hiob 35:13
Ampa ara Onyankopɔn rentie wɔn nkotosrɛ hunu no;na Otumfo remmu.
/// Hiob 35:14
Ɛno de adɛn na ɔrentiebere a woka se wunhu no,na woka se wʼasɛm wɔ nʼanimenti ɛsɛ sɛ wotwɛn no,
/// Hiob 35:15
na bio, nʼabufuw mmfa asotwe mmana nʼani nni amumɔyɛsɛm akyi pii?
/// Hiob 35:16
Enti Hiob bue nʼano ka nsɛnhunu;nimdeɛ a onni nti, ɔkeka nsɛm bebree.”
