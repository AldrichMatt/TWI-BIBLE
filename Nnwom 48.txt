/// Nnwom 48:1
Dwom Koramma dwom.Awurade yɛ ɔkɛse na ɔsɛ nkamfo,wɔ yɛn Nyankopɔn kuropɔn mu, ne bepɔw kronkron so.
/// Nnwom 48:2
Ne sorokɔ ma ɛyɛ fɛ,ɛyɛ wiase nyinaa anigyede.Bepɔw Sion te sɛ Safon sorɔnsorɔmmea,Ɔhenkɛse no kuropɔn.
/// Nnwom 48:3
Onyankopɔn te nʼabankɛse muwada ne ho adi sɛ ɔyɛ nʼabandennen.
/// Nnwom 48:4
Bere a ahemfo yi boaa wɔn ho ano,na wotuu ɔsa bɔɔ mu no,
/// Nnwom 48:5
wohuu no ma ɛyɛɛ wɔn ahodwiriw,na wɔde ehu guanee.
/// Nnwom 48:6
Wɔbɔɔ huboa wɔ hɔ,ɔyaw a ɛte sɛ ɔbea a awo aka no.
/// Nnwom 48:7
Wosɛe wɔn sɛ Tarsis ahyɛn aapuei mframa abɔ adwira wɔn.
/// Nnwom 48:8
Sɛnea yɛate no,saa ara na yɛahuwɔ Asafo Awurade kuropɔn no mu,yɛn Nyankopɔn kuropɔn mu;Onyankopɔn ma etim hɔ afebɔɔ.
/// Nnwom 48:9
Wʼasɔredan no mu; Ao, Onyankopɔn,na yɛdwene wo dɔ a enni huammɔ da no ho,
/// Nnwom 48:10
Ao, Onyankopɔn, wʼayeyi du asase anote sɛ wo din te;trenee ayɛ wo nsa nifa mu ma.
/// Nnwom 48:11
Sion bepɔw di ahurusi,Yuda nkuraase no ani gyeesiane wʼatemmu no nti.
/// Nnwom 48:12
Nantew Sion na twa ho hyia,kan nʼabantenten dodow,
/// Nnwom 48:13
dwene nʼafasu ho yiye,hwɛ nʼabankɛse no,na woaka ho asɛm akyerɛ nkyirimma.
/// Nnwom 48:14
Saa Onyankopɔn yi yɛ yɛn Nyankopɔn daa daa;ɔbɛyɛ yɛn kwankyerɛfo akosi awiei mpo.
