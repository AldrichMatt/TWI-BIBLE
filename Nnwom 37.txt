/// Nnwom 37:1
Dwom Dawid dwom.Nhaw wo ho, nnebɔneyɛfo nti;mma wʼani mmmere wɔn a wɔyɛ bɔne;
/// Nnwom 37:2
Wɔte sɛ sare, ɛrenkyɛ na ahyew,wɔte sɛ dua amono, ɛrenkyɛ na awu.
/// Nnwom 37:3
Fa wo ho to Awurade so na yɛ papa.Tena asase no so na ma wʼani nka asomdwoe adidibea hɔ.
/// Nnwom 37:4
Ma wʼani nnye wɔ Awurade muna wama wo nea wo koma pɛ.
/// Nnwom 37:5
Fa wʼakwan hyɛ Awurade nsam;na fa wo ho to no so, na ɔno na ɔbɛyɛ:
/// Nnwom 37:6
ɔbɛma wo treneeyɛ ahyerɛn sɛ adekyee,na wʼatɛntrenee ayɛ sɛ owigyinae.
/// Nnwom 37:7
Yɛ komm wɔ Awurade anim na tɔ wo bo ase twɛn no,nhaw wo ho wɔ wɔn a asi wɔn yiye hoefisɛ wɔnam bɔne akwan so.
/// Nnwom 37:8
Mma wo bo mmfuw na gyae abufuwhyew;nhaw wo ho, ekowie bɔne nko ara.
/// Nnwom 37:9
Wobetwa nnebɔneyɛfo agu,nanso wɔn a wɔn ani da Awurade so nowobenya asase no adi so.
/// Nnwom 37:10
Ɛrenkyɛ, nnebɔneyɛfo bɛyera.Wɔbɛhwehwɛ wɔn, nanso wɔrenhu wɔn.
/// Nnwom 37:11
Nanso ahobrɛasefo benya asase no adi sona wɔanya asomdwoe mmoroso.
/// Nnwom 37:12
Amumɔyɛfo bɔ pɔw bɔne tia atreneefona wɔtwɛre wɔn se gu wɔn so;
/// Nnwom 37:13
nanso Awurade serew amumɔyɛfo,na onim sɛ wɔn nna abɛn.
/// Nnwom 37:14
Amumɔyɛfo twe afoana wokuntun wɔn ta musɛ wobekum ahiafo ne mmɔborɔfo,sɛ wobekum wɔn a wɔn akwan teɛ.
/// Nnwom 37:15
Nanso wɔn afoa bɛwowɔ wɔn ankasa koma mu,na wɔn ta mu abubu.
/// Nnwom 37:16
Kakra a atreneefo wɔ no som bosen amumɔyɛfo bebree ahonya;
/// Nnwom 37:17
efisɛ amumɔyɛfo ahoɔden bɛsananso Awurade bɛwowaw atreneefo.
/// Nnwom 37:18
Awurade nim wɔn a wɔn ho nni asɛm no nna,na wɔn agyapade bɛtena hɔ daa.
/// Nnwom 37:19
Ahohiahia bere mu wɔremmrɛ.Ɔkɔm bere mu wobenya ama abu so.
/// Nnwom 37:20
Nanso amumɔyɛfo bɛyera.Awurade atamfo bɛyɛ sɛ nwura mu nhwiren;wobetu ayera sɛ wusiw.
/// Nnwom 37:21
Amumɔyɛfo pɛ bosea, na wontua,nanso ɔtreneeni de ahummɔbɔ ma;
/// Nnwom 37:22
Wɔn a Awurade ahyira wɔn no benya asase no adi so,na wobetwa wɔn a ɔdome wɔn no agu.
/// Nnwom 37:23
Sɛ Awurade ani sɔ onipa akwan a,ɔma nʼanammɔntu si pi.
/// Nnwom 37:24
Sɛ ohintiw a ɔrenhwe ase,efisɛ Awurade kura no wɔ ne nsam.
/// Nnwom 37:25
Na meyɛ aberante, na mprempren mabɔ akwakoraa,na minhuu ɔtreneeni a Awurade apa nʼakyianaasɛ ne mma resrɛ aduan.
/// Nnwom 37:26
Bere biara ɔyɛ adɔe, na ɔde fɛm kwa;na ne mma benya nhyira.
/// Nnwom 37:27
Twe wo ho fi bɔne ho na yɛ papana wobɛtena asase no so afebɔɔ.
/// Nnwom 37:28
Efisɛ, Awurade pɛ nea ɛteɛ,na ɔrennyaw ne nkurɔfo anokwafo no.Wobenya bammɔ daa nyinaa.Nanso amumɔyɛfo asefo de, wobetwa wɔn agu.
/// Nnwom 37:29
Atreneefo benya asase no adi sona wɔatena so afebɔɔ.
/// Nnwom 37:30
Ɔtreneeni ano ka nyansasɛm,na ne tɛkrɛma ka nea ɛteɛ.
/// Nnwom 37:31
Ne Nyankopɔn mmara wɔ ne koma mu;wɔn anan nwatiri.
/// Nnwom 37:32
Amumɔyɛfo tetɛw atreneefohwehwɛ sɛ wobekum wɔn,
/// Nnwom 37:33
nanso Awurade nnyaa wɔn mma wɔn,na ɔremma wommu wɔn kumfɔ wɔ asennii.
/// Nnwom 37:34
Montwɛn Awuradena monhwɛ nʼakwan.Ɔbɛma mo so na moanya asase no adi so;sɛ wotwitwa amumɔyɛfo no gu a, mubehu.
/// Nnwom 37:35
Mahu omumɔyɛfo a ɔyɛ basabasasɛ ɔredi yiye sɛ dua amono a esi asase pa so,
/// Nnwom 37:36
nanso ankyɛ na nʼawiei bae a wonhu no bio;mehwehwɛɛ no, nanso manhu no.
/// Nnwom 37:37
Susuw nea ɔyɛ pɛ ho, na hwɛ nea ɔteɛ;na asomdwoe nipa benya asetena pa daakye.
/// Nnwom 37:38
Nanso wɔbɛsɛe nnebɔneyɛfo nyinaa;na wɔbɛtɔre wɔn asefo ase.
/// Nnwom 37:39
Atreneefo nkwagye fi Awuradeɔne wɔn aban wɔ amanehunu bere mu.
/// Nnwom 37:40
Awurade boa wɔn na ogye wɔn;oyi wɔn fi amumɔyɛfo nsam, na ogye wɔn nkwa,efisɛ wohintaw wɔ ne mu.
