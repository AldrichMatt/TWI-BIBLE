/// Nnwom 17:1
Dwom Dawid Mpaebɔ.Awurade, tie me trenee abisade;tie me sufrɛ.Yɛ aso ma me mpaebɔ;nea emfi nnaadaa anofafa mu.
/// Nnwom 17:2
Ma me bembu mfi wo;ma wʼani nhu nea ɛyɛ pɛ.
/// Nnwom 17:3
Wopɛɛpɛɛ me koma mu,wohwehwɛ me mu anadwo,na wosɔ me hwɛ de, nanso wubehu sɛ minsusuw bɔne bi ɛ;mʼano nkaa bɔne bi ɛ.
/// Nnwom 17:4
Nnipa nneyɛe fam no,anom asɛm ntimatwe me ho afibasabasayɛfo akwan ho.
/// Nnwom 17:5
Menam wʼakwan so daa;me nan nhintiw ɛ.
/// Nnwom 17:6
Misu mefrɛ wo, Onyankopɔnna wubegye me so;yɛ aso ma me na tie me mpaebɔ.
/// Nnwom 17:7
Da wo dɔ nwonwaso no adi;wo a wode wo nsa nifagye wɔn a wɔde wɔn ho to wo so no nkwafi wɔn atamfo nsam no.
/// Nnwom 17:8
Hwɛ me so sɛ obi a wodɔ no;fa me sie wo ntaban nwini no ase,
/// Nnwom 17:9
fi amumɔyɛfo a wɔretaataa me no nsam,mʼatamfo a wɔatwa me ho ahyia no.
/// Nnwom 17:10
Wopirim wɔn koma,na wɔkasa ahantan so.
/// Nnwom 17:11
Wɔadi me ntɛntɛ, afei wɔatwa me ho ahyia;wɔn ani abere sɛ wɔbɛbɔ me ahwe fam.
/// Nnwom 17:12
Wɔte sɛ gyata a hanam ho kɔm de no,te sɛ gyata kɛse bi a wabutuw wɔ ahintawee.
/// Nnwom 17:13
Sɔre, Awurade!Wone wɔn mfa mmɔ ani na ka wɔn hyɛ;fa wʼafoa no gye me fi amumɔyɛfo no nsam.
/// Nnwom 17:14
Awurade, fa wo nsagye me fi nnipa a wɔte sɛɛ nsam;asase so nnipa a wɔn akatua wɔ nkwa yi mu no.Womma ɔkɔm nne wɔn a wʼani ku wɔn ho;wɔn mmabarima wɔ bebree,na wɔkora agyapade ma wɔn mma.
/// Nnwom 17:15
Na me trenee mu, mehu wʼanim;sɛ minyan na mihu wo a me koma bɛtɔ me yam.
