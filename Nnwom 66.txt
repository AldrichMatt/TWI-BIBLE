/// Nnwom 66:1
Dwom Dawid dwom.Asase nyinaa momfa ahosɛpɛw nteɛ mu mma Onyankopɔn!
/// Nnwom 66:2
Monto ne din anuonyamhyɛ ho dwom;momma nʼayeyi nyɛ anuonyamhyɛ!
/// Nnwom 66:3
Munse Onyankopɔn sɛ, “Wo nneyɛe yɛ nwonwa dodo!Wo tumi so mmorosoa wʼatamfo nyinaa de osuro kotow wʼanim.
/// Nnwom 66:4
Asase nyinaa kotow wo;wɔto ayeyi dwom ma wo,wɔto dwom kamfo wo din.”
/// Nnwom 66:5
Mommra mmɛhwɛ nea Onyankopɔn ayɛ;anwonwade a wayɛ wɔ nnipa mu.
/// Nnwom 66:6
Ɔmaa po yɛɛ asase kesee;wɔnantew twaa nsu nomommra mma yenni ahurusi wɔ no mu.
/// Nnwom 66:7
Ɔde ne tumi di hene daa daa,na ɔde nʼani nso hwɛ aman so.Mma atuatewfo nsɔre ntia no.
/// Nnwom 66:8
Aman nyinaa, munhyira yɛn Nyankopɔn,momma wɔnte mo nkamfo no nnyigyei;
/// Nnwom 66:9
wahwɛ yɛn nkwa sona wamma yɛn anan anwatiri.
/// Nnwom 66:10
Na wo, Onyankopɔn, wosɔɔ yɛn hwɛe;na wonan yɛn sɛ dwetɛ.
/// Nnwom 66:11
Wode yɛn koguu afiasena wode nneɛma a ɛyɛ duru too yɛn akyi.
/// Nnwom 66:12
Womaa yɛn atamfo twiw faa yɛn so;yɛfaa ogya ne nsu mu,nanso wode yɛn baa faako a nnepa abu so.
/// Nnwom 66:13
Mede ɔhyew afɔre bɛba wʼasɔredan muna madi bɔ a mahyɛ wo no so,
/// Nnwom 66:14
bɔ a mʼanofafa hyɛe, na mʼano kaabere a na mewɔ ɔhaw mu no.
/// Nnwom 66:15
Mede mmoa a wɔadɔ srade bɛbɔ afɔre ama wo;adwennini ayɛyɛde;mede anantwinini ne mpapo bɛbɔ afɔre.
/// Nnwom 66:16
Mommra mmetie, mo a musuro Onyankopɔn nyinaa;momma menka nea wayɛ ama me nkyerɛ mo.
/// Nnwom 66:17
Mede mʼano su frɛɛ no;na me tɛkrɛma yii no ayɛ.
/// Nnwom 66:18
Sɛ mede bɔne hyɛɛ me koma mu a,anka Awurade antie me.
/// Nnwom 66:19
Nanso nokware, Onyankopɔn atie me,wate me mpaebɔ.
/// Nnwom 66:20
Nhyira nka Onyankopɔn,a wampo me mpaebɔna wanyi nʼadɔe amfi me so.
