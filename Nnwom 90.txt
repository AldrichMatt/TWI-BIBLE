/// Nnwom 90:1
NHOMA A ƐTO SO ANANNnwom –Dwom Onyankopɔn nipa Mose mpaebɔ.Awurade, wo na woayɛ yɛn tenabeaawo ntoatoaso nyinaa mu.
/// Nnwom 90:2
Ansa na wɔrebɛbɔ mmepɔwanaasɛ worebɛda asase ne wiase adi no,na woyɛ Onyankopɔn fi mmeresanten kosi mmeresanten.
/// Nnwom 90:3
Woma adesamma san dan mfutuma,ka se, “Mo adesamma, monsan nkɔ mfutuma mu.”
/// Nnwom 90:4
Mfirihyia apem yɛ wʼani so sɛda koro a abɛsen mprempren,anaasɛ anadwo mu dɔnhwerew kakraa bi.
/// Nnwom 90:5
Wopra nnipa kɔ, wɔ owu nna mu;wɔte sɛ sare a afefɛw anɔpa,
/// Nnwom 90:6
ɛfefɛw yɛ frɔmfrɔm anɔpa de,nanso anwummere ɛwo na etwintwam.
/// Nnwom 90:7
Yɛresa wɔ wʼabufuw anona wʼanibere abɔ yɛn hu.
/// Nnwom 90:8
Wode yɛn amumɔyɛ asi wʼanim,na yɛn kokoa mu bɔne da wʼanim hann no mu.
/// Nnwom 90:9
Yɛn nna nyinaa twa mu wɔ wʼabufuwhyew mu;na yɛde awerɛhowdi na ewie yɛn mfe.
/// Nnwom 90:10
Yɛn nkwa nna si mfe aduɔson,anaasɛ aduɔwɔtwe, sɛ yɛwɔ ahoɔden a;na mu ahohoahoade yɛ ɔhaw ne awerɛhow,na etwa mu ntɛmntɛm, na yetu kɔ.
/// Nnwom 90:11
Sɛ anka yebehu sɛ wʼabufuw mu tumi te ɛ!Wʼabufuwhyew kɛse te sɛnea wo ho suro te.
/// Nnwom 90:12
Ma yenhu yɛn nna kan sɛnea ɛte,na yɛanya nyansa koma.
/// Nnwom 90:13
Tɔ wo bo ase, Awurade, enkosi da bɛn?Hu wʼasomfo mmɔbɔ.
/// Nnwom 90:14
Ma wʼadɔe a ɛnsa da no mmee yɛn adekyee mu,na yɛde anigye ato dwom adi ahurusi yɛn nna nyinaa mu.
/// Nnwom 90:15
Ma yɛn ani nnye nna bebree sɛ nna dodow a wode yɛn kɔɔ amanehunu mu no,sɛ mfirihyia dodow a yehuu ateetee no.
/// Nnwom 90:16
Ma wʼasomfo nhu wo nneyɛena wɔn mma nhu wʼanuonyam.
/// Nnwom 90:17
Ma Awurade yɛn Nyankopɔn adom no ntena yɛn so;na yɛn nsa ano adwuma nyɛ yiye mma yɛn;yiw, ma yɛn nsa ano adwuma nyɛ yiye.
