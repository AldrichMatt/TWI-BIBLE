/// Nnwom 94:1
Dwom Awurade, Onyankopɔn a wotɔ were,Onyankopɔn a wotɔ were, hyerɛn.
/// Nnwom 94:2
Sɔre, asase so Temmufo,tua ahantanfo ka sɛnea ɛfata wɔn.
/// Nnwom 94:3
Awurade, enkosi da bɛn,amumɔyɛfo nnye wɔn ani nkosi da bɛn?
/// Nnwom 94:4
Wɔkasa ahantan so;ahohoahoa ahyɛ abɔnefo nyinaa ma.
/// Nnwom 94:5
Awurade, wɔdwerɛw wo nkurɔfo;wɔhyɛ wʼagyapade so.
/// Nnwom 94:6
Wokunkum akunafo ne ananafo;na wodi ayisaa awu.
/// Nnwom 94:7
Wɔka se, “Awurade nhu,Yakob Nyankopɔn ayi nʼani.”
/// Nnwom 94:8
Monhwɛ yiye, mo agyimifo a mowɔ nnipa no mu;nkwaseafo, da bɛn na mubehu nyansa?
/// Nnwom 94:9
Nea ɔbɔɔ aso no rente asɛm ana?Nea ɔyɛɛ ani no renhu ade ana?
/// Nnwom 94:10
Nea ɔteɛteɛ aman so no rentwe aso ana?Nea ɔkyerɛkyerɛ onipa no nnim nyansa ana?
/// Nnwom 94:11
Awurade nim onipa nsusuwii;onim sɛ enkosi hwee.
/// Nnwom 94:12
Awurade, nhyira ne onipa a woteɛteɛ no so,onipa a wokyerɛ no wo mmara no;
/// Nnwom 94:13
Woma ɔhome fi amanehunu nna mu,kosi sɛ wobetu amoa ama amumɔyɛfo.
/// Nnwom 94:14
Awurade rempo ne nkurɔfo;na ɔrennyaw nʼagyapade hɔ da.
/// Nnwom 94:15
Atemmu begyina treneeyɛ so bio,na wɔn a wɔn koma mu tew nyinaa bedi so.
/// Nnwom 94:16
Hena na ɔbɛsɔre atia amumɔyɛfo ama me?Hena na ɔbɛsɔre atia abɔnefo ama me?
/// Nnwom 94:17
Sɛ Awurade ammoa me a,anka mekɔɔ owu kommyɛ mu ntɛm so.
/// Nnwom 94:18
Bere a mekae se, “Me nan rewatiri” no,Awurade, wo dɔ no soo me mu.
/// Nnwom 94:19
Bere a me dadwen dɔɔso no,wʼawerɛkyekye maa me kra abotɔyam.
/// Nnwom 94:20
Ahengua a porɔwee ahyɛ no mma no ne wo wɔ ayɔnkofa ana?Ahengua a ne hyɛ nsɛm de amanehunu na ɛba no?
/// Nnwom 94:21
Wɔka bɔ mu tia atreneefona wɔn a wodi bem no, wobu wɔn kumfɔ.
/// Nnwom 94:22
Nanso Awurade yɛ mʼaban;na me Nyankopɔn ayɛ ɔbotan a ne mu na minya ahintawee.
/// Nnwom 94:23
Obetua wɔn nnebɔne no so kana wɔn amumɔyɛ nti wasɛe wɔn;Awurade yɛn Nyankopɔn bɛsɛe wɔn.
