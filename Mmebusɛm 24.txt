/// Mmebusɛm 24:1
Mma wʼani mmere amumɔyɛfo,mfa wo ho mmɔ wɔn;
/// Mmebusɛm 24:2
Efisɛ wɔn koma dwene atirimɔdensɛm ho,na wɔn ano ka nea ɛde basabasayɛ ba ho asɛm.
/// Mmebusɛm 24:3
Wɔde nyansa na esi fi,na nhumu mu na wɔma etim;
/// Mmebusɛm 24:4
ɛnam nimdeɛ so na wonya ademude a ɛho yɛ nana ɛyɛ fɛ hyehyɛ nʼadan mu.
/// Mmebusɛm 24:5
Onyansafo wɔ tumi a ɛso,na onimdefo nyin ahoɔden mu;
/// Mmebusɛm 24:6
nea ɔretu sa hia akwankyerɛ,nea ɔrehwehwɛ nkonimdi no hia afotufo pii.
/// Mmebusɛm 24:7
Nyansa wɔ soro dodo ma ɔkwasea;wɔ apon ano aguabɔ mu no, ɛnsɛ sɛ wobue wɔn ano.
/// Mmebusɛm 24:8
Onipa a ɔbɔ pɔw bɔne no,wɔbɛfrɛ no ɔkɔtwebrɛfo.
/// Mmebusɛm 24:9
Ogyimifo nhyehyɛe yɛ bɔne,nnipa kyi ɔfɛwdifo.
/// Mmebusɛm 24:10
Sɛ wʼaba mu gow wɔ ɔhaw mu a,na wʼahoɔden sua!
/// Mmebusɛm 24:11
Gye wɔn a wɔde wɔn rekɔ akokum wɔn no nkwa;na sianka wɔn a wɔtɔ ntintan kɔ akumii.
/// Mmebusɛm 24:12
Sɛ woka se, “Na yennim eyi ho hwee a,”nea ɔkari koma hwɛ no nhu ana?Nea ɔbɔ wo nkwa ho ban no nnim ana?Ɔrentua nea obiara ayɛ so ka ana?
/// Mmebusɛm 24:13
Me ba, di ɛwo, efisɛ eye;ɛwokyɛm mu wo yɛ wʼanom dɛ.
/// Mmebusɛm 24:14
Hu nso sɛ nyansa yɛ wo kra dɛ;sɛ wunya a, wowɔ anidaso ma daakye,na wʼanidaso renyɛ ɔkwa.
/// Mmebusɛm 24:15
Nkɔtɛw ɔtreneeni fi sɛ ɔkwanmukafo,na nkɔtow nhyɛ nʼatenae so,
/// Mmebusɛm 24:16
Ɛwɔ mu sɛ ɔtreneeni hwe ase mpɛn ason de, nanso ɔsɔre bio,na amumɔyɛfo de amanehunu baako ma wɔhwe ase.
/// Mmebusɛm 24:17
Sɛ wo tamfo hwe ase a mma ɛnyɛ wo dɛ;na sɛ ohintiw a mma wo koma nni ahurusi,
/// Mmebusɛm 24:18
efisɛ Awurade behu wʼadwene na ɔrempɛna obeyi nʼabufuwhyew afi no so.
/// Mmebusɛm 24:19
Nhaw wo ho wɔ abɔnefo nti,na mma wʼani mmere amumɔyɛfo nso,
/// Mmebusɛm 24:20
efisɛ, ɔbɔnefo nni anidaso biara daakye,na wobedum amumɔyɛfo kanea.
/// Mmebusɛm 24:21
Me ba, suro Awurade ne ɔhene,na mfa wo ho mmɔ atuatewfo ho,
/// Mmebusɛm 24:22
efisɛ saa baanu yi de, ɔsɛe bɛba wɔn so mpofirim;na hena na onim amanehunu ko a wobetumi de aba?
/// Mmebusɛm 24:23
Anyansafo Nsɛnka A Ɛkeka HoEyinom nso yɛ anyansafo Nsɛnka:Atemmu a nhwɛanim wɔ mu no nye:
/// Mmebusɛm 24:24
Obiara a ɔbɛka akyerɛ nea odi fɔ se, “Wo ho nni asɛm” no,nnipa bɛdome no na amanaman remmɔ no din pa.
/// Mmebusɛm 24:25
Na wɔn a wobu afɔdifo fɔ no, ebesi wɔn yiye,na nhyira bɛba wɔn so.
/// Mmebusɛm 24:26
Mmuae pate sɛ mfewano.
/// Mmebusɛm 24:27
Wie wo mfikyidwumana siesie wo mfuw;ɛno akyi, si wo fi.
/// Mmebusɛm 24:28
Nni adanse ntia ɔyɔnko a ɔnyɛɛ wo hwee,na mfa wʼano nnaadaa.
/// Mmebusɛm 24:29
Nka se, “Nea wayɛ me no me nso mɛyɛ no bi;nea ɔyɛe no mitua no so ka.”
/// Mmebusɛm 24:30
Menantew faa onihawfo afuw ho,twaa mu wɔ nea onni adwene bobeturo nso ho;
/// Mmebusɛm 24:31
nsɔe afuw wɔ baabiara,wura afuw akata asase no so,na abo afasu no nso abubu.
/// Mmebusɛm 24:32
Mede me koma kɔɔ nea mihuu no sona misuaa biribi fii mu:
/// Mmebusɛm 24:33
nna kakra, nkotɔ kakra,nsa a woabobɔw de rehome kakra
/// Mmebusɛm 24:34
bɛma ohia aba wo so sɛ ɔkwanmukafo,na nneɛma ho nna bɛba wo so sɛ obi a okura akode. Na ohia bɛtow akyere wo sɛ ɔkwanmukafo; ahokyere bɛtoa wo sɛ ɔkorɔmfowerɛmfo.
