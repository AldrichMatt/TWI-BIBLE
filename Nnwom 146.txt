/// Nnwom 146:1
Dwom Monkamfo Awurade.Me kra, kamfo Awurade!
/// Nnwom 146:2
Mɛkamfo Awurade me nkwanna nyinaa;mɛto ayeyi dwom ama me Nyankopɔn, sɛ mete ase yi.
/// Nnwom 146:3
Mommfa mo ho nto mmapɔmma so,adesamma a wɔrentumi nnye nkwa.
/// Nnwom 146:4
Sɛ wɔn honhom tu kɔ a, wɔsan kɔ dɔte mu,saa da no ara wɔn nsusuwii nyinaa yɛ ɔkwa.
/// Nnwom 146:5
Nhyira ne nea ne boafo ne Yakob Nyankopɔn,nea nʼanidaso wɔ Awurade, ne Nyankopɔn mu.
/// Nnwom 146:6
Ɔno ne ɔsoro ne asase Yɛfo,po ne biribiara a ɛwɔ mu nyinaaAwurade a ɔyɛ nokwafo daa no.
/// Nnwom 146:7
Odi ma wɔn a wɔhyɛ wɔn so,na ɔma wɔn a ɔkɔm de wɔn aduan.Awurade gyaa nneduafo,
/// Nnwom 146:8
Awurade ma anifuraefo hu ade.Awurade ma wɔn a wɔakom no so,Awurade dɔ atreneefo.
/// Nnwom 146:9
Awurade hwɛ ahɔho so,na ɔwowaw ayisaa ne akunafo,na amumɔyɛfo akwan de, ɔdan ani.
/// Nnwom 146:10
Awurade di hene daa daa,Ao, Sion, wo Nyankopɔn, wɔ awo ntoatoaso nyinaa so.Monkamfo Awurade.
