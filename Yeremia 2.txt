/// Yeremia 2:1
Israel Pa Onyankopɔn AkyiAwurade asɛm baa me so: 
/// Yeremia 2:2
“Kɔpae mu ka ma Yerusalem nte:“ ‘Mekae sɛnea wode wo ho maa me wo mmabun bere mu,sɛnea wodɔɔ me wɔ wʼayeforo bere muna wudii mʼakyi wɔ sare so,asase a wonnuaa hwee wɔ so no.
/// Yeremia 2:3
Na Israel yɛ kronkron ma Awurade,ne twabere mu aduankan;wɔn a wodii nʼani no wobuu wɔn fɔ,na amanehunu baa wɔn so,’ ”sɛnea Awurade, se ni.
/// Yeremia 2:4
Muntie Awurade asɛm, mo Yakob asefo,mo Israel mmusuakuw nyinaa.
/// Yeremia 2:5
Eyi ne nea Awurade se:“Mfomso bɛn na mo agyanom huu wɔ me ho aɛma wɔtwee wɔn ho kɔɔ akyirikyiri sɛɛ?Wodii ahoni a wɔn so nni mfaso akyi,maa wɔn ankasa bɛyɛɛ ahuhufo.
/// Yeremia 2:6
Wɔammisa se, ‘Ɛhe na Awurade wɔ?Nea oyii yɛn fii Misraimna ɔde yɛn faa sare wosee so,nweatam ne abonabon asasea awo na ayɛ owubon no.Asase a obiara mfa so na obiara nte so no.’
/// Yeremia 2:7
Mede mo beduaa asasebere sosɛ munni so nnuaba ne ɛso nnepa.Nanso mubeguu mʼasase ho fi,na moyɛɛ mʼagyapade akyiwade.
/// Yeremia 2:8
Asɔfo no ammisa se,‘Ɛhe na Awurade wɔ?’Wɔn a wɔde mmara yɛ adwuma no anhwehwɛ me;ntuanofo sɔre tiaa me.Adiyifo no de Baal hyɛɛ nkɔm,na wodii ahoni huhuw akyi.
/// Yeremia 2:9
“Ɛno nti, merebɔ mo kwaadu bio,”nea Awurade se ni.“Na mɛbɔ mo mma mma kwaadu.
/// Yeremia 2:10
Muntwa nkɔ Kitim mpoano nkɔhwɛ,monsoma nkɔ Kedar nkɔhwehwɛ mu yiye;monhwɛ sɛ biribi a ɛte sɛɛ asi wɔ hɔ:
/// Yeremia 2:11
Ɔman bi asesa wɔn anyame pɛn ana?Nso wɔnnyɛ anyame mpo.Nanso me nkurɔfo de wɔn anuonyamasesa ahoni huhuw.
/// Yeremia 2:12
Mo ɔsorosoro, momma mo ho nnwiriw mo wɔ eyi ho,na mo ho nwosow wɔ akomatu mu,”nea Awurade se ni.
/// Yeremia 2:13
“Me nkurɔfo ayɛ bɔne ahorow abien:Wɔapa me,me a meyɛ nkwa asubura no,na wɔatutu wɔn ankasa mmura amoa,mmura a apaapae a entumi nkora nsu.
/// Yeremia 2:14
Israel yɛ akoa anaa ɔsomfo fi awo mu ana?Adɛn nti na wayɛ asade yi?
/// Yeremia 2:15
Gyata abobɔ mu;wɔaworo so akyerɛ no.Wɔama nʼasase ada mpan;wɔahyehyew ne nkurow ayɛ no amamfo.
/// Yeremia 2:16
Afei Memfis ne Tapanhes mmarimaayi wo ti so nwi.
/// Yeremia 2:17
Ɛnyɛ wo na woama eyi aba wo sosɛ wopaa Awurade wo Nyankopɔn akyi,wɔ bere a ɔrekyerɛ wo kwan no?
/// Yeremia 2:18
Afei adɛn nti na wokɔ Misraimkɔnom Sihor mu nsu?Na adɛn nti na wokɔ Asiriakɔnom Asubɔnten no mu nsu?
/// Yeremia 2:19
Wo amumɔyɛ bɛtwe wʼaso;wo nsanakyi bɛka wʼanim.Enti dwene ho na hu sɛ,sɛ wopa Awurade wo Nyankopɔn akyina woannya ne ho suro a,ɛyɛ bɔne ne ɔyaw ma wo.”Awurade, Asafo Awurade na ose.
/// Yeremia 2:20
“Tete mmere no, wububuu wo konnua mu,na wotetew wo nkɔnsɔnkɔnsɔn mu;na wokae se, ‘Merensom wo!’Ampa, wɔ koko biara sone dua biara a adennan asena wotena bɔɔ aguaman.
/// Yeremia 2:21
Miduaa wo sɛ bobe ankasaa efi bobe a ase ye pa ara mu.Na ɛyɛɛ dɛn na wodan wʼakyi kyerɛɛ mebɛyɛɛ bobe a anyin asɛe wɔ wura mu yi?
/// Yeremia 2:22
Sɛ wode sodane samina bebree guare mpo a,wʼafɔdi nkekae da so wɔ mʼanim ara,”sɛnea Otumfo Awurade se ni.
/// Yeremia 2:23
“Ɛbɛyɛ dɛn na woaka se, ‘Me ho nguu fi ɛ;minnii Baalnom akyi ɛ’?Hwɛ sɛnea woyɛɛ wo ho wɔ obon no mu;dwene nea woayɛ no ho.Woyɛ yomabere hoɔharefoa wutu mmirika kɔ ha ba ha,
/// Yeremia 2:24
wura mu afurum a nweatam so tena akokwaw no,ohuahua bere a ɔpɛ sɛ onini hyia no.Sɛ nʼakɔnnɔ no ano yɛ den a hena na obesianka no?Anini biara a wɔtaa no no nhaw wɔn ho bebree;edu bere a ɛsɛ sɛ wohyia no a wobenya no.
/// Yeremia 2:25
Ntu mmirika nkosi sɛ wʼanan ase bɛyɛ kwaterekwa,na wo mene mu bɛyow.Nanso wokae se, ‘So nni mfaso!Mepɛ ananafo anyame,na ɛsɛ sɛ midi wɔn akyi.’
/// Yeremia 2:26
“Sɛnea wɔkyere ɔkorɔmfo a wogu nʼanim ase no,saa na wɔagu Israelfi anim ase,wɔn ankasa, wɔn ahemfo ne wɔn adwumayɛfo,wɔn asɔfo ne wɔn adiyifo.
/// Yeremia 2:27
Wɔka kyerɛ dua se, ‘Woyɛ mʼagya,’ne ɔbo se, ‘Wo na wowoo me.’Wɔadan wɔn akyi akyerɛ mena ɛnyɛ wɔn anim;nanso sɛ amanehunu bi ba wɔn so a, wɔka se,‘Bra begye yɛn!’
/// Yeremia 2:28
Anyame a moyɛ maa mo ho no wɔ he?Momma wɔmmra sɛ wobetumi agye mobere a mowɔ amanehunu mu!Efisɛ mowɔ anyame bebreete sɛ nea mowɔ nkurow bebree no, Yuda.
/// Yeremia 2:29
“Adɛn nti na mobɔ me sobo?Mo nyinaa ayɛ dɔm atia me,”Awurade na ose.
/// Yeremia 2:30
“Metwee mo nkurɔfo aso kwa;wɔamfa me nteɛso.Wʼafoa akunkum wʼadiyifote sɛ gyata a nʼani abere.
/// Yeremia 2:31
“Mo nnɛmmafo, munnwen Awurade asɛm ho:“Mayɛ sɛ, nweatam ama Israel ana?Anaasɛ asase a so aduru sum kabii ana?Adɛn nti na me nkurɔfo ka se, ‘Yɛwɔ ho kwan sɛ yekyinkyin;yɛremma wo nkyɛn bio.’
/// Yeremia 2:32
Ɔbabun werɛ fi ne mpempranne,ayeforo werɛ befi nʼahyehyɛde ana?Nanso me nkurɔfo werɛ afi menna a wontumi nkan.
/// Yeremia 2:33
Hwɛ nyansa a mowɔ de pɛ mo adɔfo!Mmea a wɔnsɛ hwee koraa tumi sua mo akwan.
/// Yeremia 2:34
Mo adurade mu wɔahiafo a wodi bem mogya,nanso moankyere wɔn sɛ wɔrebubu akɔ mu.Eyinom nyinaa akyi
/// Yeremia 2:35
woka se, ‘Midi bem;ne bo mfuw me.’Nanso mebu wo atɛnefisɛ woka se, ‘Menyɛɛ bɔne biara ɛ.’
/// Yeremia 2:36
Adɛn nti na wukyinkyin sɛɛ,sesa wʼakwan?Misraim bedi wo huammɔsɛnea Asiria yɛe no.
/// Yeremia 2:37
Afei wubefi saa beae hɔa wo nsa gu wo ti so.Efisɛ Awurade apo wɔn a wode wo ho too wɔn so no;wɔremmoa wo.
