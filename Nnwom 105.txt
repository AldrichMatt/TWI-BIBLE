/// Nnwom 105:1
Dwom Da Awurade ase na da ne kɛseyɛ adi.Ma wiase nyinaa nhu nea wayɛ.
/// Nnwom 105:2
Monto dwom mma no, monto ayeyi dwom mma no;monka nʼanwonwade no nyinaa.
/// Nnwom 105:3
Monhoahoa mo ho wɔ ne din kronkron mu;momma wɔn a wɔhwehwɛ Awurade no nnya koma mu anigye.
/// Nnwom 105:4
Momma mo ani nna Awurade ne nʼahoɔden no so;na monhwehwɛ nʼanim bere biara.
/// Nnwom 105:5
Monkae anwonwade a wayɛne nsɛnkyerɛnne, ne atɛn a obui,
/// Nnwom 105:6
Abraham mma, Onyankopɔn asomfo,Yakob mma a wapaw wɔn.
/// Nnwom 105:7
Ɔyɛ Awurade, yɛn Nyankopɔn.Nʼahenni da adi wɔ asase so nyinaa.
/// Nnwom 105:8
Ɔkae nʼapam daa nyinaa,asɛm a ɔhyɛ maa awo ntoantoaso apem no,
/// Nnwom 105:9
apam a ɔne Abraham yɛe no,ntam a ɔka kyerɛɛ Isak no.
/// Nnwom 105:10
Ɔhyɛɛ mu den maa Yakob sɛ mmara,de maa Israel sɛ apam a ɛbɛtena hɔ afebɔɔ.
/// Nnwom 105:11
Ɔkae se, “Mede Kanaan asase no bɛma wosɛ kyɛfa a ɛbɛyɛ wʼagyapade.”
/// Nnwom 105:12
Ɔkaa eyi bere a na wɔnnɔɔso,ahɔhokuw ketewa bi a wɔwɔ Kanaan.
/// Nnwom 105:13
Wofii aman so kɔɔ aman so;fii ahemman mu kɔɔ ahemman mu.
/// Nnwom 105:14
Wamma obi anhyɛ wɔn so;wɔn nti, ɔkaa ahene anim se:
/// Nnwom 105:15
“Mommfa mo nsa nka wɔn a masra wɔn ngo;na monnyɛ mʼadiyifo bɔne bi.”
/// Nnwom 105:16
Ɔmaa ɔkɔm baa asase no sona ɔsɛee akwan a wɔfa so nya wɔn aduan nyinaa;
/// Nnwom 105:17
na ɔsomaa ɔbarima bi dii wɔn anim,Yosef a wɔtɔn no sɛ akoa no.
/// Nnwom 105:18
Wɔde mpokyerɛ guu ne nʼanan,na wɔde dade nkɔnsɔnkɔnsɔn hyɛɛ ne kɔn,
/// Nnwom 105:19
kosii sɛ nea ɔhyɛɛ ho nkɔm no baa mu,kosii sɛ Awurade asɛm no daa no adi sɛ ɔyɛ ɔnokwafo.
/// Nnwom 105:20
Ɔhene no soma ma wokoyii no;aman no sodifo gyaa no.
/// Nnwom 105:21
Ɔyɛɛ no ne fi so wuranea ɔwɔ nyinaa sodifo,
/// Nnwom 105:22
sɛ ɔnkyerɛ ne mmapɔmma nea ɔpɛna ɔnkyerɛ ne mpanyimfo nyansa.
/// Nnwom 105:23
Na Israel kɔɔ Misraim;Yakob kɔtenaa Ham asase so sɛ ɔnanani.
/// Nnwom 105:24
Awurade maa ne nkurɔfo ase dɔe;ɔyɛɛ wɔn bebree dodo maa wɔn atamfo,
/// Nnwom 105:25
wɔn a ɔdan wɔn koma sɛ wɔntan ne nkurɔfona wɔmpam nʼasomfo ti so.
/// Nnwom 105:26
Ɔsomaa ne somfo Mose,ne Aaron a na wayi no no.
/// Nnwom 105:27
Wɔyɛɛ ne nsɛnkyerɛnne nwonwaso wɔ wɔn mu,nʼanwonwade wɔ Ham asase so.
/// Nnwom 105:28
Ɔsomaa sum, na ɔmaa asase duruu sum,efisɛ na wɔatew nʼasɛm no so atua.
/// Nnwom 105:29
Ɔmaa wɔn nsu nyinaa dan mogya,nam so kum mu mpataa.
/// Nnwom 105:30
Mpɔtorɔ bɛhyɛɛ asase no so ma,na wɔhyɛn ɔman no sodifo mpia mu.
/// Nnwom 105:31
Ɔkasae, na nwansena bebreene ntontom baa ɔman no mu baabiara.
/// Nnwom 105:32
Ɔmaa wɔn osu dan mparuwboa anyinam nenam mu wɔ ɔman no nyinaa mu;
/// Nnwom 105:33
Ɔsɛee wɔn bobe ne borɔdɔma nnuana obubuu ɔman no so nnua pasaa.
/// Nnwom 105:34
Ɔkasae, na mmoadabi bae,tɛwtɛw a wontumi nkan wɔn;
/// Nnwom 105:35
wɔwee ahabammono biara a ɛwɔ wɔn asase no so,na wodii wɔn mfuw so nnuan.
/// Nnwom 105:36
Afei okunkum wɔn asase so mmakan nyinaa,wɔn mmarimayɛ mu aba a edi kan nyinaa.
/// Nnwom 105:37
Oyii Israel a ɔso dwetɛ ne sikakɔkɔɔfii wɔn mmusuakuw mu a obiara ho antɔ kyima.
/// Nnwom 105:38
Misraim ani gyei, bere a wɔkɔe,efisɛ na Israelfo ho hu atɔ wɔn so.
/// Nnwom 105:39
Ɔtrɛw omununkum mu kataa wɔn so,na ogya maa wɔn hann anadwo.
/// Nnwom 105:40
Wobisae, na ɔbrɛɛ wɔn mparuwboɔmaa ɔsoro aduan mee wɔn.
/// Nnwom 105:41
Obuee ɔbotan mu maa nsu fii mu bae;na ɛsen faa sare no so sɛ asubɔnten.
/// Nnwom 105:42
Ɔkaee ne bɔ kronkron bi aɔhyɛɛ ne somfo Abraham no.
/// Nnwom 105:43
Oyii ne nkurɔfo maa wɔn ani gyei;wɔn a wapaw wɔn no dii ahurusi;
/// Nnwom 105:44
ɔde amanaman no nsase maa wɔn,na nea ebinom abrɛ anya no bɛyɛɛ wɔn agyapade
/// Nnwom 105:45
na wɔahwɛ nʼahyɛdeadi ne mmara so.Munyi Awurade ayɛ.
