/// Hosea 4:1
Wɔbɔ Israel KwaaduMuntie Awurade asɛm, mo Israelfoefisɛ Awurade wɔ kwaadu de bɔmo a mote asase no so:“Nokware, ɔdɔ, anaa Onyankopɔn ho nimdeɛ nni asase no so.
/// Hosea 4:2
Nnome nko ara, atorotwa ne awudi,akrɔmmɔ, ne aguamammɔna moyɛ ma ɛtra so,na mogyahwiegu ba ntoatoaso.
/// Hosea 4:3
Eyi nti asase no di awerɛhowna wɔn a wɔte so nyinaa wuwu;wuram mmoa, wim nnomaane po mu nam rewuwu.
/// Hosea 4:4
“Mma obiara mmɔ kwaadu,mma obiara mmɔ ɔfoforo sobo.Na mmom, mo asɔfomo na me ne mo anya.
/// Hosea 4:5
Muhintiw awia ne anadwo,na adiyifo no ne mo hintiw.Ɛno nti mɛsɛe mo man.
/// Hosea 4:6
Nimdeɛ a me nkurɔfo nni nti wɔresɛe.“Sɛ moapo nimdeɛ nti,me nso mapo mo sɛ mʼasɔfo;sɛ moabu mo ani agu mo Nyankopɔn mmara so nti,me nso mabu mʼani agu mo mma so.
/// Hosea 4:7
Asɔfo no redɔɔso nona bɔne a ɛboro so na wɔyɛ tia me.Wɔde wɔn Anuonyam asesa nea ɛyɛ animguase.
/// Hosea 4:8
Wodidi me nkurɔfo bɔne hoɛno nti wɔn ani gye atirimɔdensɛm ho.
/// Hosea 4:9
Sɛnea nnipa no te no, saa ara na asɔfo no nso te.Mɛtwe wɔn nyinaa aso wɔ wɔn akwan hona matua wɔn wɔn nneyɛe so ka.
/// Hosea 4:10
“Wobedidi, nanso wɔremmee.Wɔbɛbɔ aguaman, nanso wɔn ase remfɛe,efisɛ, wɔagyaw Awurade hɔ,de wɔn ho ama 
/// Hosea 4:11
aguamammɔ,nsa dedaw ne foforo,a ɛma me nkurɔfo
/// Hosea 4:12
ntease tu yera.Wɔkɔ abisa wɔ ahoni a wɔde nnua asen nkyɛnna duasin bi ama wɔn mmuae.Aguamammɔ honhom rema wɔn ayera kwan;wonni wɔn Nyankopɔn nokware.
/// Hosea 4:13
Wɔbɔ afɔre wɔ mmepɔw atifina wɔhyew afɔrebɔde wɔ nkoko so:odum, duafufu ne odupɔn ase,nea onwini yɛ fɔmm hɔ.Ɛno nti, wo mmabea dan aguamammɔfona mo nsemmea nso yɛ nguamanfo.
/// Hosea 4:14
“Merentwe mo mmabea asosɛ wɔadan aguamammɔfo,anaa mo nsemmea asosɛ wɔasɛe aware.Efisɛ mo mmarima, mo nso mote saa ara.Mo ne mmabea ne nsɔreso nguamanfofa ayɔnko.Nnipa a wonni ntease no bɛkɔ ɔsɛe mu!
/// Hosea 4:15
“Ɛwɔ mu sɛ woyɛ ɔwaresɛefo de, Israel,nanso, mma Yuda nni ho fɔ.“Nkɔ Gilgal;na mforo nkɔ Bet-Awen.Na nka ntam se, ‘Sɛ Awurade te ase yi!’
/// Hosea 4:16
Israelfo yɛ asoɔdenfote sɛ nantwi ba a ɔyɛ asowuiɛbɛyɛ dɛn na Awurade ahwɛ wɔn sosɛ nguantenmma a wɔwɔ adidibea?
/// Hosea 4:17
Efraim de ne ho abɔ ahoni ho;Gyaa no!
/// Hosea 4:18
Sɛ wɔn nsa sa koraa a,wɔtoa wɔn aguamammɔ so;wɔn sodifo ani gye aniwude ho yiye.
/// Hosea 4:19
Mfɛtɛ bɛpra wɔn akɔ,na wɔn afɔrebɔ de animguase bɛbrɛ wɔn.
