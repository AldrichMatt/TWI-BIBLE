/// Hesekiel 48:1
Asase No Mu Kyekyɛ“Mmusuakuw no din na edidi so yi:“Dan benya kyɛfa baako wɔ atifi hye so hɔ; ɛbɛfa Hetlon kwan so akɔ Lebo Hamat, Hasar-Enan ne Damasko atifi fam hye a edi Hamat so no bɛyɛ ɔhye a efi apuei fam kɔ atɔe fam no fa bi.
/// Hesekiel 48:2
Aser benya kyɛfa baako; ɛne Dan kyɛfa no bɛbɔ hye afi apuei fam akosi atɔe fam.
/// Hesekiel 48:3
Naftali benya kyɛfa baako; ɛne Aser kyɛfa no bɛbɔ hye afi apuei fam akosi atɔe fam.
/// Hesekiel 48:4
Manase benya kyɛfa baako; ɛne Naftali kyɛfa no bɛbɔ hye afi apuei fam akosi atɔe fam.
/// Hesekiel 48:5
Efraim benya kyɛfa baako; ɛne Manase asase no bɛbɔ hye afi apuei fam akosi atɔe fam.
/// Hesekiel 48:6
Ruben benya kyɛfa baako; ɛne Efraim asase bɛbɔ hye afi apuei fam akosi atɔe fam.
/// Hesekiel 48:7
Yuda benya kyɛfa baako; ɛne Ruben asase bɛbɔ hye afi apuei fam akosi atɔe fam.
/// Hesekiel 48:8
“Yuda nsase no hye a efi apuei kosi atɔe no so na kyɛfa a wode bɛma sɛ akyɛde sononko no bedi. Ne trɛw bɛyɛ anammɔn mpem aduasa ason ne ahannum. Na ne tenten, efi apuei kosi atɔe no ne mmusuakuw no kyɛfa baako bɛyɛ pɛ, na kronkronbea no bɛwɔ mfimfini.
/// Hesekiel 48:9
“Kyɛfa sononko a wode bɛma Awurade no tenten bɛyɛ anammɔn mpem aduasa ason ne ahannum (,). Na ne trɛw ayɛ anammɔn mpem dunum (,). 
/// Hesekiel 48:10
Eyi bɛyɛ kyɛfa kronkron ama asɔfo no. Ɛbɛyɛ anammɔn mpem aduasa ason ne ahannum (,) ne tenten mu wɔ atifi fam, na ayɛ anammɔn mpem dunum (,) wɔ atɔe fam. Ɛbɛyɛ anammɔn mpem dunum (,) wɔ apuei fam, na anafo fam nso ɛbɛyɛ anammɔn mpem aduasa ason ne ahannum (,). Ne mfimfini bɛyɛ Awurade kronkronbea. 
/// Hesekiel 48:11
Eyi bɛyɛ Sadokfo asɔfo a wɔayɛ wɔn kronkron no de, wɔn a wodii me nokware som me na wɔannan amfi me nkyɛn sɛnea Lewifo yɛe, bere a Israelfo dan fii me nkyɛn no. 
/// Hesekiel 48:12
Ɛbɛyɛ akyɛde sononko a efi asase no kyɛfa a ɛyɛ kronkron no mu ama wɔn, kyɛfa kronkron mu kronkron a ɛne Lewifo asase no bɔ hye.
/// Hesekiel 48:13
“Asɔfo no asase nkyɛn mu no, Lewifo no benya kyɛfa a ne tenten yɛ anammɔn mpem aduasa ason ne ahannum (,), na ne trɛw yɛ anammɔn mpem dunum (,). Ne tenten nyinaa bɛyɛ anammɔn mpem aduasa ason ne ahannum (,), na ne trɛw nyinaa nso asi anammɔn mpem dunum (,). 
/// Hesekiel 48:14
Ɛnsɛ sɛ wɔtɔn anaasɛ wɔde mu fa biara sesa biribi. Asase no mu nea ɛyɛ papa ni na ɛnsɛ sɛ ɛkɔ obi foforo nsam, efisɛ ɛyɛ kronkron ma Awurade.
/// Hesekiel 48:15
“Asase a aka a ne trɛw yɛ anammɔn mpem ason ne ahannum (,) na ne tenten nso yɛ anammɔn mpem aduasa ason ne ahannum (,) no bɛda hɔ ama kuropɔn no mufo. Wobesisi adan wɔ so na wɔde bi nso ayɛ mmoa adidibea. Kuropɔn no bɛda ne mfimfini 
/// Hesekiel 48:16
na ne kɛse bɛyɛ anammɔn mpem asia ahanson aduonum (,) wɔ atifi fam, anafo fam, apuei fam ne atɔe fam. 
/// Hesekiel 48:17
Kuropɔn yi mmoa adidibea no kɛse bɛyɛ anammɔn ahaasa aduɔson anum () wɔ nʼafanan biara. 
/// Hesekiel 48:18
Asase a aka a ɛda kyɛfa kronkron no ho wɔ ne tenten mu no bɛyɛ anammɔn mpem dunum (,) wɔ nʼapuei fam ne nʼatɔe fam. So nnɔbae no na kuropɔn no mu adwumayɛfo bedi. 
/// Hesekiel 48:19
Kuropɔn no mu adwumayɛfo a wɔyɛ asase no so kua no bɛyɛ wɔn a wofi Israel mmusuakuw nyinaa no mu. 
/// Hesekiel 48:20
Asase no nyinaa bɛyɛ ahinanan a ne fa biara susuw anammɔn mpem aduasa ason ne ahannum (,). Wubeyi kyɛfa kronkron no ne kuropɔn no asase asi nkyɛn sɛ akyɛde sononko.
/// Hesekiel 48:21
“Asase a aka a ɛdeda kyɛfa kronkron ne kuropɔn no asase ho no bɛyɛ ɔhene no dea. Efi apuei fam a esusuw anammɔn mpem aduasa ason ne ahannum (,) no, asase no bɛtrɛw akosi apuei fam hye so, na atɔe fam nso, ɛbɛtrɛw akosi atɔe fam hye so. Nsase abien a ɛne mmusuakuw asase no sa so no bɛyɛ ɔhene no dea, na kyɛfa kronkron a asɔredan no kronkronbea ka ho no bɛwɔ wɔn mfimfini. 
/// Hesekiel 48:22
Ɛno nti Lewifo no asase ne kuropɔn no asase bɛda ɔhene asase no mfimfini. Ɔhene no asase no bɛda Yuda ne Benyamin ahye no ntam.
/// Hesekiel 48:23
“Mmusuakuw a aka no,“Benyamin benya kyɛfa baako; ebefi apuei fam akɔ atɔe fam.
/// Hesekiel 48:24
Simeon benya kyɛfa baako, ɛne Benyamin asase no bɛbɔ hye afi apuei fam akɔ atɔe fam.
/// Hesekiel 48:25
Isakar benya kyɛfa baako; ɛne Simeon asase no bɛbɔ hye afi apuei fam akɔ atɔe fam.
/// Hesekiel 48:26
Sebulon benya kyɛfa baako; ɛne Isakar asase no bɛbɔ hye afi apuei fam akɔ atɔe fam.
/// Hesekiel 48:27
Gad benya kyɛfa baako; ɛne Sebulon asase no bɛbɔ hye afi apuei fam akɔ atɔe fam.
/// Hesekiel 48:28
Gad kyɛfa no hye a ɛda anafo fam no bɛkɔ anafo fam afi Tamar akɔ Meriba Kades nsuwansuwa ho, ɛbɛfa Misraim asuwa akosi Po Kɛse no.
/// Hesekiel 48:29
“Eyi ne asase a wobɛkyekyɛ ama Israel mmusuakuw no sɛ agyapade, na eyinom bɛyɛ wɔn kyɛfa,” Otumfo Awurade asɛm ni.
/// Hesekiel 48:30
Kuropɔn No Apon“Eyinom ne apon a wɔbɛfa mu apue afi kuropɔn no mu:“Efi ase wɔ atifi fam fasu a ne tenten yɛ anammɔn mpem asia ahanson ne aduonum (,) no, 
/// Hesekiel 48:31
wɔde Israel mmusuakuw dumien no din bɛtoto kuropɔn apon no. Apon abiɛsa a ɛwɔ atifi fam no bɛyɛ: Ruben pon, Yuda pon ne Lewi pon.
/// Hesekiel 48:32
Apuei fam fasu a ne tenten yɛ anammɔn mpem asia ahanson ne aduonum (,) no, wɔde apon abiɛsa bɛtoto Yosef, Benyamin ne Dan.
/// Hesekiel 48:33
Anafo fam fasu a ne tenten yɛ anammɔn mpem asia ahanson aduonum (,) no, wɔde apon abiɛsa no bɛtoto Simeon, Isakar ne Sebulon.
/// Hesekiel 48:34
Atɔe fam fasu a ne tenten yɛ anammɔn mpem asia ahanson aduonum (,) no, wɔde apon abiɛsa no bɛtoto Gad, Aser ne Naftali.
/// Hesekiel 48:35
“Ɔkwan a etwa kuropɔn no nyinaa ho hyia no tenten yɛ anammɔn mpem aduonu ason (,).“Na efi saa da no, wɔbɛfrɛ kuropɔn no se, ‘Awurade Wɔ Hɔ.’ ”
