/// Nnwom 9:1
Dwom Dawid dwom.Awurade, mefi me koma nyinaa mu ada wo ase.Mɛka wʼanwonwade no nyinaa.
/// Nnwom 9:2
Mɛma mʼani agye na madi ahurusi wɔ wo mu.Mɛto ayeyi dwom ama wo din, Ɔsorosoroni.
/// Nnwom 9:3
Mʼatamfo san wɔn akyi;wɔtetew hwe, na wowuwu wɔ wʼanim.
/// Nnwom 9:4
Woadi mʼasɛm ama me, na menya mʼahofadi;woatena wʼahengua so, abu atɛntrenee.
/// Nnwom 9:5
Woatwe amanaman no aso, na woasɛe amumɔyɛfo.Woapepa wɔn din a wɔrenkae wɔn bio.
/// Nnwom 9:6
Ɔsɛe a enni awiei ato ɔtamfo no,woatutu wɔn nkuropɔn;na wɔnkae wɔn bio mpo.
/// Nnwom 9:7
Awurade di hene daa daa;wasi nʼatemmu ahengua.
/// Nnwom 9:8
Ɔde trenee bebu wiase atɛn;ɔde atɛntrenee bedi nnipa no so.
/// Nnwom 9:9
Awurade yɛ guankɔbea ma wɔn a wodi wɔn nya no,ɔyɛ abandennen wɔ ahohia mmere mu.
/// Nnwom 9:10
Wɔn a wonim wo din no de wɔn ho bɛto wo so,efisɛ, wo Awurade, wunnyaw obiara a ɔhwehwɛ wo no mu da.
/// Nnwom 9:11
Monto ayeyi dwom mma Awurade a ɔte ahengua so wɔ Sion;mompae mu nka nea wayɛ wɔ amanaman no mu.
/// Nnwom 9:12
Na ɔkae nea ɔtɔ mogya so were no;ommu nʼani ngu ɔbrɛfo sufrɛ so.
/// Nnwom 9:13
Awurade, hwɛ sɛnea mʼatamfo teetee me!Hu me mmɔbɔ na yi me fi owu apon ano,
/// Nnwom 9:14
na matumi apae mu aka wʼayeyiwɔ Ɔbabea Sion apon ano,na madi ahurusi wɔ wo nkwagye no mu hɔ.
/// Nnwom 9:15
Amanaman mufo atɔ amoa a wɔatu no mu;afiri a wosum hintaw no ayi wɔn anan.
/// Nnwom 9:16
Awurade atɛntrenee da no adi;amumɔyɛfo nsa ano adwuma ayi wɔn.
/// Nnwom 9:17
Amumɔyɛfo san kɔ ɔda mu,amanaman a wɔn werɛ fi Onyankopɔn nyinaa.
/// Nnwom 9:18
Nanso ɛnyɛ daa na ne werɛ befi ohiani,anaasɛ mmɔborɔni anidaso bɛyera korakora.
/// Nnwom 9:19
Sɔre! Awurade, mma ɔdesani nni nkonim,bu amanaman no atɛn wɔ wʼanim.
/// Nnwom 9:20
Bɔ wɔn hu, Awurade;na ma wonhu sɛ, wɔyɛ adesa bi kɛkɛ.
