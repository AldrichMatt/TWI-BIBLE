/// Nnwom 60:1
Dwom Dawid “Miktam” dwom. Wɔde yɛ nkyerɛkyerɛ. Ɔtoo no bere a ɔne Aram Naharanfo ne Aram Zobafo koe na Yoab san kokum Edomfo mpem dumien wɔ Nkyene Bon mu no.Onyankopɔn, woapo yɛn, woabɔ yɛn agu;wo bo afuw yɛn, nanso gye yɛn bio!
/// Nnwom 60:2
Woawosow asase no na woapae mu;toatoa nea abubu no, efisɛ ɛrehinhim.
/// Nnwom 60:3
Woama wo nkurɔfo ahu mmere bɔne;woama yɛn nsa a ɛma yɛtɔ ntintan.
/// Nnwom 60:4
Nanso wɔn a wosuro wo de, woama wɔn frankaa sosɛ wontu ntia agyan no.
/// Nnwom 60:5
Gye yɛn nkwa na fa wo nsa nifa boa yɛn,na ama wɔn a wodɔ wɔn no anya nkwa.
/// Nnwom 60:6
Onyankopɔn akasa afi ne kronkronbea se,“Nkonim mu, mɛkyɛ Sekem mu,na masusuw Sukot bon no.
/// Nnwom 60:7
Gilead yɛ me de; Manase nso saa ara;Efraim yɛ me dade kyɛw,Yuda yɛ mʼahempema.
/// Nnwom 60:8
Moab yɛ me guasɛn,Edom so na metow me mpaboa gu;na meteɛ mu nkonimdi so gu Filistifo so.”
/// Nnwom 60:9
Hena na ɔde me bɛkɔ kuropɔn a wɔabɔ ho ban no mu?Hena na obedi mʼanim akɔ Edom?
/// Nnwom 60:10
Onyankopɔn, ɛnyɛ wo na woapo yɛnna wo ne yɛn asraafo nkɔ ɔsa bio ana?
/// Nnwom 60:11
Boa yɛn tia ɔtamfo no,na ɔdesani mmoa nka hwee.
/// Nnwom 60:12
Onyankopɔn wɔ yɛn afa yi, yebedi nkonim,na obetiatia yɛn atamfo so.
