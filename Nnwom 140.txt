/// Nnwom 140:1
Dwom Dawid dwom.Awurade, gye me fi nnebɔneyɛfo nsam;bɔ me ho ban fi basabasayɛfo nsam,
/// Nnwom 140:2
wɔn a wodwen bɔne wɔ wɔn koma muna wɔhwanyan ɔko mu da biara.
/// Nnwom 140:3
Wɔsew wɔn tɛkrɛma ano te sɛ ɔwɔ de;nhurutoa bɔre wɔ wɔn ano.
/// Nnwom 140:4
Awurade, yi me fi amumɔyɛfo nsam;bɔ me ho ban fi basabasayɛfo awodwen sɛ wobetwintwan mʼanan mu no ho.
/// Nnwom 140:5
Ahantanfo asum me afiri;wɔatrɛtrɛw wɔn asau ahama muwɔasunsum me mfiri wɔ me kwan so.
/// Nnwom 140:6
Awurade, meka kyerɛ wo se, “Wone me Nyankopɔn.”Awurade, tie me mmɔborɔsu.
/// Nnwom 140:7
Otumfo Awurade, me gyefo hoɔdenfo,wokata me ti so wɔ ɔko da,
/// Nnwom 140:8
nyɛ amumɔyɛfo abisade mma wɔn, Awurade;mma wɔn nhyehyɛe nnyɛ yiye.
/// Nnwom 140:9
Wɔatwa me ho ahyia,nanso, ma amumɔyɛsɛm a efi wɔn anom no nsɛe wɔn.
/// Nnwom 140:10
Ma nnyansramma ngu wɔn so;ma wɔntow wɔn ngu ogya mu,ngu dontori amoa mu a wɔrensɔre bio.
/// Nnwom 140:11
Mma dinsɛefo ase ntim asase no so;ma amanehunu ntaataa kitikitiyɛfo.
/// Nnwom 140:12
Minim sɛ Awurade bu ahiafo atɛntreneena odi onnibi asɛm ma no.
/// Nnwom 140:13
Ampa ara, atreneefo bɛkamfo wo dinna wɔn a wɔnam tee no bɛtena nkwa mu wɔ wʼanim.
