/// Mmebusɛm 27:1
Mfa ɔkyena nhoahoa wo ho,na wunnim nea ɛda bi de bɛba.
/// Mmebusɛm 27:2
Ma ɔfoforo nkamfo wo; na ɛnyɛ wo ankasa;ma emfi ɔfoforo anom na ɛnyɛ wo.
/// Mmebusɛm 27:3
Ɔbo mu yɛ duru, na nwea yɛ adesoa,nanso ɔkwasea abufuwhyew yɛ duru sen emu biara.
/// Mmebusɛm 27:4
Abufuw tirim yɛ den, na abufuwhyew sɛe ade,na hena na obetumi agyina ninkutwe ano?
/// Mmebusɛm 27:5
Animka a ɛda guaye sen ɔdɔ a asuma.
/// Mmebusɛm 27:6
Apirakuru a efi adamfo nkyɛn no yesen ɔtamfo mfewano bebrebe.
/// Mmebusɛm 27:7
Ɛwo nyɛ nea wamee akɔnnɔ,nanso nea ɛyɛ nwen mpo yɛ nea ɔkɔm de no no nʼanom dɛ.
/// Mmebusɛm 27:8
Onipa a wayera ne fi kwan,te sɛ anomaa a wafi ne berebuw mu rekyinkyin.
/// Mmebusɛm 27:9
Ngo ne aduhuam ma koma ani gye,adamfo ho anigye fi nʼafotu pa a ɔma.
/// Mmebusɛm 27:10
Nnyaa wʼadamfo ne wʼagya adamfo mu,nkɔ wo nuabarima fi bere a ɔhaw ato wo,na ɔyɔnko a ɔbɛn wo no ye sen onuabarima a ɔwɔ akyirikyiri.
/// Mmebusɛm 27:11
Me ba, hu nyansa na ma me koma ani nnye;ɛno na ɛbɛma manya mmuae ama obiara a obu me animtiaa.
/// Mmebusɛm 27:12
Mmadwemma hu asiane na wohintaw,nanso ntetekwaafo kɔ wɔn anim kɔtɔ mu.
/// Mmebusɛm 27:13
Fa atade a ɛhyɛ obi a odi ɔhɔho akagyinamu;sɛ ɔregyina ɔbea huhufo akyi a, fa si awowa.
/// Mmebusɛm 27:14
Sɛ obi teɛ mu hyira ne yɔnko anɔpahema a,wɔbɛfa no sɛ ɛyɛ nnome.
/// Mmebusɛm 27:15
Ɔyere tɔkwapɛfo te sɛahumtuda nsusosɔ wɔ ɔdan a enwin so;
/// Mmebusɛm 27:16
sɛ wopata no a, ɛte sɛ nea wopata mframaanaa wode wo nsa beso ngo mu.
/// Mmebusɛm 27:17
Dade sew dade,saa ara na onipa sew ɔfoforo.
/// Mmebusɛm 27:18
Nea ɔhwɛ borɔdɔma dua so no bedi so aba,na nea ɔsom ne wura no, wɔbɛhyɛ no anuonyam.
/// Mmebusɛm 27:19
Sɛnea nsu yi animdua kyerɛ no,saa ara na onipa koma da onipa no adi.
/// Mmebusɛm 27:20
Sɛnea Owu ne Ɔsɛe bo ntɔ da no,saa ara, na onipa ani nso bo ntɔ da.
/// Mmebusɛm 27:21
Kyɛmfɛre wɔ hɔ ma dwetɛ na fononoo wɔ hɔ ma sikakɔkɔɔ,nanso wɔnam nkamfo a onipa nya so na ɛsɔ no hwɛ.
/// Mmebusɛm 27:22
Sɛ wowɔw ɔkwasea wɔ ɔwaduru mu,sɛ wode ɔwɔma wɔw no te sɛnea wusiw aburow a,worentumi nyi agyimisɛm mfi ne ho.
/// Mmebusɛm 27:23
Ma ɛnyɛ wo asɛnhia sɛ wubehu wo nguankuw tebea,na ma wʼani nkɔ wo anantwikuw so;
/// Mmebusɛm 27:24
efisɛ, ahonya ntena hɔ daa,na ahenkyɛw ntena hɔ mma awo ntoantoaso nyinaa.
/// Mmebusɛm 27:25
Sɛ wotwa sare no na foforo fifi,na wɔboaboa nkoko so sare no ano a,
/// Mmebusɛm 27:26
ɛno de, nguantenmma no bɛma wo ntama,na mmirekyi ama sika a ɛtɔ mfuw.
/// Mmebusɛm 27:27
Wubenya mmirekyi nufusu bebreeama wo ne wʼabusuafo adine aduan ama wo mmaawa.
