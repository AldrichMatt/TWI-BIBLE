/// 1 Mose 16:1
Ismael AwoSaa bere no, na Sarai nwoo ɔba mmaa Abram ɛ. Na ɔwɔ Misraimni abaawa bi a wɔfrɛ no Hagar; 
/// 1 Mose 16:2
enti Sarai ka kyerɛɛ Abram se, “Wo ara wunim sɛ Awurade ama mayɛ obonin; manwo ɔba! Mesrɛ wo, kɔ na wo ne mʼabaawa Hagar nkɔda; ebia ɛnam ne so na manya mma.”Abram penee asɛm a Sarai ka kyerɛɛ no no so. 
/// 1 Mose 16:3
Abram tenaa Kanaan asase so mfe du akyi no, ne yere Sarai de Misraimni abaawa Hagar no kɔmaa ne kunu no sɛ ɔnware no. 
/// 1 Mose 16:4
Abram ne Hagar dae, na onyinsɛnee.Bere a Hagar huu sɛ wanyinsɛn no, ofii ase buu nʼawuraa Sarai animtiaa. 
/// 1 Mose 16:5
Enti Sarai ka kyerɛɛ Abram se, “Saa ɔhaw a aba me so yi nyinaa fi wo! Mede mʼabaawa maa wo; afei a wahu sɛ wanyinsɛn no nti, otiatia mʼanim. Awurade mmu me ne wo ntam atɛn.”
/// 1 Mose 16:6
Nanso Abram ka kyerɛɛ Sarai se, “Ɔyɛ wʼabaawa. Nea wopɛ sɛ wode yɛ no biara, fa yɛ no.” Efi saa bere no, Sarai tan nʼabaawa Hagar ani ma oguan fii ne nkyɛn.
/// 1 Mose 16:7
Awurade bɔfo huu Hagar wɔ nsu aniwa bi ho wɔ sare no so. Na saa nsu aniwa no da ɔkwan a ɛkɔ kurow bi a wɔfrɛ no Sur no nkyɛn. 
/// 1 Mose 16:8
Ɔbɔfo no bisaa Hagar se, “Sarai abaawa Hagar, wufi he, na worekɔ he?”Hagar buaa no se, “Mereguan afi mʼawuraa Sarai nkyɛn.”
/// 1 Mose 16:9
Na Awurade bɔfo no ka kyerɛɛ Hagar se, “San kɔ wʼawuraa no nkyɛn, na kɔbrɛ wo ho ase ma no.” 
/// 1 Mose 16:10
Ɔbɔfo no ka kaa ho se, “Mɛma wʼase afɛe a, wɔkan a ɛnyɛ yiye.”
/// 1 Mose 16:11
Awurade bɔfo no san ka kyerɛɛ Hagar se,“Woanyinsɛn,na wobɛwo ɔbabarima.Wobɛto no din Ismael, efisɛAwurade ate wʼamanehunu.
/// 1 Mose 16:12
Ɔbɛyɛ sɛ sare so afurum.Obetia nnipa nyinaa,na nnipa nyinaa nso betia no;atutuwpɛ so naɔne ne nuanom bɛtena.”
/// 1 Mose 16:13
Eyi akyi no ɔkae se, “Mahu Nea ohu me.” Ɛno nti, ɔde din El-Roi a ase ne “Onyankopɔn a ohu me” no too no. 
/// 1 Mose 16:14
Ɛno nti na wɔfrɛ nsu aniwa no se Beer-Lahai-Roi a ase ne “Onyankopɔn Teasefo a ohu me abura.” Ɛda Kades ne Bered ntam besi nnɛ.
/// 1 Mose 16:15
Enti Hagar woo ɔbabarima maa Abram. Abram too abofra no din Ismael. 
/// 1 Mose 16:16
Hagar woo Ismael no, na Abram adi mfe aduɔwɔtwe asia.
