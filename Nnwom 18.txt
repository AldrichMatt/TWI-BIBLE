/// Nnwom 18:1
Dwom Awurade akoa Dawid dwom. Ɔtoo saa dwom yi maa Awurade, bere a ogyee no fii nʼatamfo nyinaa ne Saulo nsam no.Medɔ wo, Awurade, mʼahoɔden.
/// Nnwom 18:2
Awurade ne me botantim;mʼaban ne me gyefo;me Nyankopɔn yɛ me botan.Ne mu na minya me hintabea.Ɔyɛ me nkatabo, me nkwagye abɛn ne mʼabandennen.
/// Nnwom 18:3
Misu frɛ Awurade; ɔno na ayeyi sɛ no,efisɛ ogye me fi mʼatamfo nsam.
/// Nnwom 18:4
Owu nkɔnsɔnkɔnsɔn kyekyeree me;na ɔsɛe asorɔkye bu faa me so.
/// Nnwom 18:5
Ɔda mu hama kyekyeree me;mihyiaa owu mfiri.
/// Nnwom 18:6
Mʼahohia mu, misu frɛɛ Awurade.Misu frɛɛ me Nyankopɔn hwehwɛɛ mmoa.Ofi nʼasɔrefi hɔ tee me nne;me sufrɛ baa nʼanim, na ɛkɔɔ nʼasom.
/// Nnwom 18:7
Asase wosowee na ehinhimii,na mmepɔw fapem wosoweewosuroe, efisɛ na ne bo afuw.
/// Nnwom 18:8
Wusiw fii ne hwene mu;ogyaframa fii nʼanom,na nnyansramma dɛw fii mu.
/// Nnwom 18:9
Ofii ɔsoro baa fam;na omununkum kabii duruu nʼanan ase.
/// Nnwom 18:10
Ɔte kerubim so tu kɔɔ soro;gyaagyaa ne ho wɔ mframa ntaban so.
/// Nnwom 18:11
Ɔde sum kataa ne ho,osu a amuna tumm atwa ne ho ahyia.
/// Nnwom 18:12
Hann kɛse hyerɛn wɔ nʼanim,na omununkum a mparuwbo ne anyinam wɔ mu fii ne ho hyerɛn mu bae.
/// Nnwom 18:13
Awurade bobɔɔ mu fii ɔsoro;Ɔsorosoroni no nne gyigyee bio.
/// Nnwom 18:14
Ɔtow ne bɛmma no de bɔɔ atamfo no ahwete,ɔde anyinam a ano yɛn den pam wɔn.
/// Nnwom 18:15
Po mu abon ho yiyiina asase nnyinaso ho daa hɔ,esiane wʼanimka ne ahomegu a efi wo hwene mu no nti,Awurade.
/// Nnwom 18:16
Ofi soro baa fam besoo me mu;ɔtwee me fii nsu a mu dɔ mu.
/// Nnwom 18:17
Ogyee me fii me tamfo hoɔdenfo nsam,wɔn a wɔn ani sa me, na wɔn ho yɛ den dodo ma me no.
/// Nnwom 18:18
Wɔbaa me so wɔ mʼamanehunu da mu,nanso Awurade maa me so,
/// Nnwom 18:19
wode me baa baabi a hɔ trɛw;ogyee me, efisɛ nʼani sɔɔ me.
/// Nnwom 18:20
Awurade ne me adi no sɛnea me trenee te;wahwɛ me nsa a ho tew so atua me ka.
/// Nnwom 18:21
Manantew Awurade akwan so.Mentwee me ho mfii me Nyankopɔn ho nkɔyɛɛ bɔne ɛ.
/// Nnwom 18:22
Madi ne mmara nyinaa so:mimmuu nʼahyɛde so.
/// Nnwom 18:23
Me ho nni asɛm wɔ Onyankopɔn anim,na matwe me ho afi bɔne ho.
/// Nnwom 18:24
Awurade agyina me treneeyɛne me nsa a ho tew wɔ nʼanim no so atua me ka.
/// Nnwom 18:25
Woda wo ho adi sɛ ɔnokwafo kyerɛ wɔn a wodi nokware,wɔn a wodi mu nso wokyerɛ wɔn sɛ wodi mu.
/// Nnwom 18:26
Woyɛ kronkron ma wɔn a wɔyɛ kronkron,na amumɔyɛfo de, wukyi wɔn.
/// Nnwom 18:27
Wugye ahobrɛasefo nkwa,na wobrɛ ahantanfo ase.
/// Nnwom 18:28
Awurade, woma me kanea hyerɛn.Yiw, woma me sum dan hann.
/// Nnwom 18:29
Wʼahoɔden a wode ma me nti, mitumi ka asraafo gu;me Nyankopɔn nti, mitumi foro ɔfasu.
/// Nnwom 18:30
Onyankopɔn de, nʼakwan yɛ pɛ;Awurade bɔhyɛ nyinaa ba mu.Ɔyɛ nkataboma wɔn a wɔhwehwɛ bammɔ wɔ ne mu.
/// Nnwom 18:31
Na hena na ɔyɛ Onyankopɔn ka Awurade ho?Hena na ɔyɛ Ɔbotan no? Gye sɛ yɛn Nyankopɔn no.
/// Nnwom 18:32
Ɛyɛ Onyankopɔn na ɔma me ahoɔden,na ɔma me kwan yɛ pɛ.
/// Nnwom 18:33
Ɔma mʼanammɔn ho yɛ hare sɛ ɔforote de.Ɔma me gyina sorɔnsorɔmmea.
/// Nnwom 18:34
Osiesie me ma ɔko,na me basa tumi kuntun kɔbere mfrafrae tadua.
/// Nnwom 18:35
Wode wo ogye boa me nkatabo,na wo nsa nifa ma me gyina.Wobrɛ wo ho ase ma meyɛ ɔkɛse.
/// Nnwom 18:36
Woabɔ kwan tɛtrɛɛ ama mʼanansɛnea me nkotodwe rengurow.
/// Nnwom 18:37
Metaa mʼatamfo kɔtoo wɔn;mansan mʼakyi kosii sɛ mesɛee wɔn.
/// Nnwom 18:38
Mɛdwerɛw wɔn, na wɔantumi ansɔre,wɔhwehwee ase wɔ mʼanan ase.
/// Nnwom 18:39
Wode akodi ahoɔden maa me;womaa mʼatamfo bɔɔ wɔn mu ase wɔ me nan ase.
/// Nnwom 18:40
Womaa mʼatamfo dan wɔn ho guanee,na mesɛe wɔn a wɔtan me.
/// Nnwom 18:41
Wosu hwehwɛɛ mmoa, nanso obiara ammegye wɔn,wɔfrɛɛ Awurade, nanso wammua.
/// Nnwom 18:42
Meyam wɔn sɛ mfutuma a mframa bɔ gu;mihwiee wɔn guu sɛ mmɔnten so dontori.
/// Nnwom 18:43
Woagye me afi nnipa no ɔfow mu,woayɛ me amanaman no ti;nnipa a minnim wɔn abɛyɛ mʼasomfo.
/// Nnwom 18:44
Wɔte me nka pɛ a, wɔyɛ osetie ma me;ananafo kotow mʼanim.
/// Nnwom 18:45
Wɔn nyinaa botobotow;wofi wɔn abandennen mu ba ahopopo so.
/// Nnwom 18:46
Awurade te ase! Ayeyi nka me Botan!Wɔmma Onyankopɔn, me Gyefo no din so!
/// Nnwom 18:47
Ɔno ne Onyankopɔn a ɔtɔ were ma me,ɔno na ɔka amanaman hyɛ mʼase,
/// Nnwom 18:48
ɔno na ogye me fi mʼatamfo nsam.Wopagyaw me sii mʼatamfo so,wugyee me fii basabasayɛfo nsam.
/// Nnwom 18:49
Ɛno nti, mɛkamfo wo wɔ amanaman mu, Ao Awurade.Mɛto ayeyi dwom ama wo din.
/// Nnwom 18:50
Wode nkonimdi akɛse ama wo hene;woda ɔdɔ a ɛnsa da adi kyerɛ nea woasra no ngo,wode kyerɛ Dawid, ne nʼasefo afebɔɔ.
