/// 5 Mose 14:1
Nnuan A Ɛho Tew Ne Nea Ɛho NtewMoyɛ Awurade, mo Nyankopɔn no, mma. Ɛno nti monnsesa mo ho anaa monntworɔtworɔw mo moma so mma awufo, 
/// 5 Mose 14:2
efisɛ, moyɛ nnipa kronkron ma Awurade, mo Nyankopɔn no. Nnipa a wɔwɔ asase so nyinaa, mo na Awurade ayi mo sɛ nʼagyapade a ɛsom bo.
/// 5 Mose 14:3
Munnni akyiwade biara. 
/// 5 Mose 14:4
Eyinom ne mmoa a ɛsɛ sɛ mowe: nantwi, oguan, abirekyi 
/// 5 Mose 14:5
ɔforote, adowa, ɔwansan, ewi, ɔtwe, ne ɛko. 
/// 5 Mose 14:6
Na munni tɔteboa biara a ne tɔte mu apae abien na opuw wosaw. 
/// 5 Mose 14:7
Nanso ntɔteboa a wopuw wosaw anaa wɔn tɔte mu apae abien no mu no, monnwe yoma, adanko ne atwaboa, efisɛ, wopuw wosaw de, nanso wɔn tɔte mu mpae; wɔn ho ntew mma mo. 
/// 5 Mose 14:8
Prako nso ho ntew. Ɛwɔ mu sɛ ne tɔte mu apae de, nanso ompuw nwosaw. Ɛnsɛ sɛ mowe ne nam anaa mode mo nsa so ne funu mu koraa.
/// 5 Mose 14:9
Nsumnam a wɔwɔ ntɛtɛ ne abon nyinaa mutumi we. 
/// 5 Mose 14:10
Nanso nsumnam a wonni ntɛtɛ ne abon de, monnwe. Wɔn ho ntew mma mo.
/// 5 Mose 14:11
Anomaa biara a ne ho tew no, monwe. 
/// 5 Mose 14:12
Nnomaa a ɛnsɛ sɛ mowe ni: ɔkɔre, opete, asu so kɔre, 
/// 5 Mose 14:13
ɔkompete, nkorɔma ahorow nyinaa 
/// 5 Mose 14:14
kwaakwaadabi ahorow nyinaa, 
/// 5 Mose 14:15
sohori, anadwo akoroma, ɛpo so asomfena ne akoroma ahorow nyinaa, 
/// 5 Mose 14:16
patu, ɔpatukɛse, bakanoma 
/// 5 Mose 14:17
nantwinoma, opete ne ɛpo so kwaakwaadabi, 
/// 5 Mose 14:18
ne asukɔnkɔn ahorow nyinaa, asuɔkwaa ne ampan.
/// 5 Mose 14:19
Ntummoa a wɔwea nyinaa ho ntew mma mo; monnwe. 
/// 5 Mose 14:20
Nanso aboa a ɔwɔ ntaban a ne ho tew biara no motumi we.
/// 5 Mose 14:21
Monnwe aboa biara a mubehu sɛ wawu. Momfa mma ɔhɔho a ɔne mo te, anaasɛ montɔn ma ɔnanani. Na mo ankasa de, monnwe, efisɛ wɔayi mo asi nkyɛn sɛ ɔman kronkron ama Awurade, mo Nyankopɔn no.Monnnoa abirekyi ba wɔ ne na nufusu mu.
/// 5 Mose 14:22
Ntotoso Du Du Ho MmaraAfe biara monhwɛ na munyi mo mfuw mu nnɔbae nkyɛmu du mu baako. 
/// 5 Mose 14:23
Munni mo atoko, nsa, ne ngo, ne mo anantwi ne nguan abakan wɔ Awurade, mo Nyankopɔn no, anim wɔ faako a ɔbɛpaw sɛ ɛyɛ atenae wɔ ne din mu na ama moasua sɛnea wosi di Awurade, mo Nyankopɔn no ni daa. 
/// 5 Mose 14:24
Sɛ beae a Awurade, mo Nyankopɔn no, bɛkyerɛ mo sɛ monkamfo ne din no ne nea mote no ntam kwan ware a, 
/// 5 Mose 14:25
ɛno de, momfa mo ntotoso du du no nsesa dwetɛ na momfa dwetɛ no nkɔ beae a Awurade, mo Nyankopɔn no, bɛpaw no. 
/// 5 Mose 14:26
Sɛ mudu hɔ a, momfa sika no ntɔ biribiara a mo kɔn dɔ, sɛ ebia, nantwi, oguan, bobesa, anaa nsa biara a ɛyɛ den ne ade biara a mo kra pɛ na mo ne mo fifo nni wɔ Awurade, mo Nyankopɔn no, anim na mo ani nnye. 
/// 5 Mose 14:27
Na mummu mo ani ngu Lewifo a wɔfra mo mu no so, efisɛ wonni wɔn ankasa wɔn agyapade biara.
/// 5 Mose 14:28
Mfe abiɛsa biara awiei no, momfa mo nnɔbae so ntotoso du du no mmra mmɛkora wɔ mo nkurow mu, 
/// 5 Mose 14:29
sɛnea ɛbɛyɛ a Lewifo a wonni agyapade mu kyɛfa wɔ mo mu no ne ananafo a wɔwɔ mo nkurow so ne nyisaa ne akunafo a wɔwɔ mo nkurow so no betumi adidi amee; na ama Awurade, mo Nyankopɔn no, ahyira mo nsa ano nnwuma nyinaa so.
