/// Nnwom 135:1
Dwom Monkamfo Awurade.Monkamfo Awurade din;monkamfo no, mo Awurade asomfo,
/// Nnwom 135:2
mo a mosom wɔ Awurade fi,wɔ adiwo a ɛwɔ yɛn Nyankopɔn fi.
/// Nnwom 135:3
Monkamfo Awurade efisɛ oye;monto ayeyi nnwom mma ne din, na ɛno na ɛyɛ anisɔ.
/// Nnwom 135:4
Awurade ayi Yakob sɛ ɔnyɛ ne de,wayi Israel sɛ nʼade a ɛsom bo.
/// Nnwom 135:5
Minim sɛ Awurade so;Ɔso sen anyame nyinaa.
/// Nnwom 135:6
Awurade yɛ nea ɔpɛ biarawɔ ɔsoro ne asase so,po ne mu bun nyinaa.
/// Nnwom 135:7
Ɔma omununkum ma ne ho so fi asase ano ba;ɔsoma anyinam ka osu hona ɔma ahum tu fi ne koradan mu.
/// Nnwom 135:8
Okum Misraim mmakan,nnipa ne mmoa mmakan.
/// Nnwom 135:9
Ɔsomaa ne nsɛnkyerɛnne ne nʼanwonwade baa mo mfimfini, Misraim,de tiaa Farao ne nʼasomfo nyinaa.
/// Nnwom 135:10
Ɔsɛee amanaman pii,na okunkum ahemfo akɛse,
/// Nnwom 135:11
Amorifo hene, SihonBasan hene, Ogne Kanaan ahemfo nyinaa,
/// Nnwom 135:12
na ɔde wɔn nsase maa sɛ agyapadeɔde maa ne nkurɔfo Israelfo.
/// Nnwom 135:13
Awurade, wo din wɔ hɔ daa.Awurade wo din ahyeta awo ntoatoaso nyinaa mu.
/// Nnwom 135:14
Awurade bedi ama ne nkurɔfona obehu nʼasomfo mmɔbɔ.
/// Nnwom 135:15
Amanaman no ahoni yɛ dwetɛ ne sikakɔkɔɔa wɔde onipa nsa na ayɛ.
/// Nnwom 135:16
Wɔwɔ ano, nanso wontumi nkasa,wɔwɔ ani, nanso wonhu ade;
/// Nnwom 135:17
wɔwɔ aso, nanso wɔnte asɛm,na ɔhome nso nni wɔn anom.
/// Nnwom 135:18
Wɔn a wɔyɛɛ ahoni no bɛyɛ sɛ wɔn ara,saa ara na wɔn a wɔde wɔn ho to wɔn so no bɛyɛ.
/// Nnwom 135:19
Monkamfo Awurade, mo Israelfo nyinaa;monkamfo Awurade, Aaron fi;
/// Nnwom 135:20
monkamfo Awurade, Lewi fi;monkamfo Awurade, mo a musuro no.
/// Nnwom 135:21
Mumfi Sion nkamfo Awurade,monkamfo nea ɔte Yerusalem no.Monkamfo Awurade.
