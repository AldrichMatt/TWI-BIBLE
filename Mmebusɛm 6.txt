/// Mmebusɛm 6:1
Agyimisɛm Ho KɔkɔbɔMe ba, sɛ woadi akagyinamu ama ɔyɔnko bi,sɛ wode wo biribi asi awowa ama obi,
/// Mmebusɛm 6:2
sɛ nea wokae ayi ka ama wona sɛ wʼano asɛm afiri ayi wo a,
/// Mmebusɛm 6:3
ɛno de yɛ eyi, me ba, na fa tetew wo ho,sɛ ɔyɔnko nsa aka wo no nti:fa ahobrɛase kɔ nʼanim;na kɔ so pa wo yɔnko no kyɛw!
/// Mmebusɛm 6:4
Mma wʼani nkumna ntɔ nko.
/// Mmebusɛm 6:5
Gye wo ho, sɛnea ɔforote guan fi ɔbɔmmɔfo nsamanaa sɛnea anomaa guan fi ofirisumfo afiri mu no.
/// Mmebusɛm 6:6
Ɔkwadwofo, kɔ ɔtɛtea nkyɛn;hwɛ nʼakwan, na hu nyansa!
/// Mmebusɛm 6:7
Onni ɔsahene,onni ɔhwɛfo anaa sodifo bi,
/// Mmebusɛm 6:8
nanso ɔde aduan sie wɔ ahuhurubere mu,ɔboaboa nnuan ano wɔ twabere.
/// Mmebusɛm 6:9
Wo, ɔkwadwofo, wobɛda akosi da bɛn?Wubenyan bere bɛn?
/// Mmebusɛm 6:10
Nna kakra, nkotɔ kakra,nsa a woabobɔw de rehome kakra,
/// Mmebusɛm 6:11
ɛbɛma ohia aba wo so sɛ ɔkwanmukafona ahokyere atow akyere wo sɛnea okura otuo.
/// Mmebusɛm 6:12
Onipa teta ne ohuhuni aodi atoro kyin,
/// Mmebusɛm 6:13
nea obu nʼani,na ɔde ne nan yɛ nsɛnkyerɛnnena ɔde ne nsateaa kyerɛkyerɛ ade,
/// Mmebusɛm 6:14
nea ɔde ne koma mu nnaadaa bɔ pɔw bɔne,na ɔde mpaapaemu ba bere biara.
/// Mmebusɛm 6:15
Ɛno nti amanehunu bɛba no so prɛko pɛ;wɔbɛsɛe no mpofirim, a wɔrenya ano aduru.
/// Mmebusɛm 6:16
Nneɛma asia na Awurade mpɛ,nneɛma ason na ɛyɛ nʼakyiwade:
/// Mmebusɛm 6:17
ani a ɛtra ntɔn,atoro tɛkrɛma,nsa a ɛka mogya a edi bem gu,
/// Mmebusɛm 6:18
koma a edwen amumɔyɛ ho,anan a etutu mmirika kɔyɛ bɔne,
/// Mmebusɛm 6:19
ɔdansekurumni a odi atorone onipa a ɔde mpaapaemu ba anuanom mu.
/// Mmebusɛm 6:20
Aguamammɔ Ho KɔkɔbɔMe ba, tie wʼagya ahyɛdena nnyaa wo na nkyerɛkyerɛ mu.
/// Mmebusɛm 6:21
Fa kyekyere wo koma ho daa;na fa kyekyere wɔ kɔn mu.
/// Mmebusɛm 6:22
Wonantew a, ɛbɛkyerɛ wo kwan;sɛ woda a, ɛbɛwɛn wo;sɛ wunyan a, ɛbɛkasa akyerɛ wo.
/// Mmebusɛm 6:23
Na saa ahyɛde yi yɛ kaneasaa nkyerɛkyerɛ yi yɛ hann,na ahohyɛso nteɛso yiyɛ nkwa kwan,
/// Mmebusɛm 6:24
ɛtwe wo fi ɔbea a onni suban pa no ho,fi ɔbeawarefo huhuni tɛkrɛmadɛ ho.
/// Mmebusɛm 6:25
Mma wo kɔn nnɔ nʼahoɔfɛ,mma nʼani akyideda no ntwetwe wo,
/// Mmebusɛm 6:26
efisɛ oguamanfo ma wʼanuonyam yɛ sɛ brodosin,na obi yere gyigye wo kɔ owu mu.
/// Mmebusɛm 6:27
Obi betumi asɔ gya agu ne srɛ so anhyew nʼatade ana?
/// Mmebusɛm 6:28
Obi betumi anantew nnyansramma so ampumpunnya mmobɔ nʼanan ho ana?
/// Mmebusɛm 6:29
Saa na ɔbarima a ɔne ɔbarima foforo yere da no te;obiara a ɔde ne nsa bɛka no no, remfa ne ho nni da.
/// Mmebusɛm 6:30
Nnipa mmu ɔkorɔmfo a wakowia ade animtiaasɛ ɔkɔm de no na ɔde rekodwudwo ano nti.
/// Mmebusɛm 6:31
Mmom, sɛ wɔkyere no a, ɛsɛ sɛ otua mmɔho ason;sɛ ɛbɛma wahwere ne fi agyapade nyinaa mpo a.
/// Mmebusɛm 6:32
Ɔbarima a ɔsɛe aware no nni adwene;obiara a ɔyɛ saa no sɛe ne ho.
/// Mmebusɛm 6:33
Ɔhwe ne animguase na obenya,na nʼahohora rempepa da.
/// Mmebusɛm 6:34
Ninkutwe hwanyan okunu abufuwna sɛ ɔtɔ were a, ahummɔbɔ biara nni mu.
/// Mmebusɛm 6:35
Ɔrennye mpata biara;na ɔbɛpo adanmude, sɛ ɛso sɛ dɛn mpo a.
