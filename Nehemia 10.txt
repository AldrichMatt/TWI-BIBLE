/// Nehemia 10:1
Nnipa a wogyee nhoma no too mu na wɔsɔw ano no ni:Hakalia babarima Nehemia a na ɔyɛ amrado.Asɔfo a wɔde wɔn nsa hyɛɛ ase no ne Sedekia, 
/// Nehemia 10:2
Seraia, Asaria, Yeremia,
/// Nehemia 10:3
Pashur, Amaria, Malkia,
/// Nehemia 10:4
Hatus, Sebania, Maluk,
/// Nehemia 10:5
Harim, Meremot, Obadia,
/// Nehemia 10:6
Daniel, Gineton, Baruk,
/// Nehemia 10:7
Mesulam, Abia, Miyamin,
/// Nehemia 10:8
Maasia, Bilgai ne Semaia.Eyinom ne asɔfo no.
/// Nehemia 10:9
Lewifo a wɔde wɔn nsa hyɛɛ ase no ne:Asania babarima Yesua, Binui a ofi Henadad abusua mu, Kadmiel,
/// Nehemia 10:10
ne wɔn mfɛfo Lewifo a, wɔne:Sebania, Hodia, Kelita, Pelaia, Hanan,
/// Nehemia 10:11
Mika, Rehob, Hasabia,
/// Nehemia 10:12
Sakur, Serebia, Sebania,
/// Nehemia 10:13
Hodia, Bani ne Beninu.
/// Nehemia 10:14
Ntuanofo a wɔde wɔn nsa hyɛɛ ase no ne:Paros, Pahat-Moab, Elam, Satu, Bani,
/// Nehemia 10:15
Buni, Asgad, Bebai,
/// Nehemia 10:16
Adoniya, Bigwai, Adin,
/// Nehemia 10:17
Ater, Hesekia, Asur,
/// Nehemia 10:18
Hodia, Hasum, Besai,
/// Nehemia 10:19
Harif, Anatot, Nebai,
/// Nehemia 10:20
Magpias, Mesulam, Hesir,
/// Nehemia 10:21
Mesesabel, Sadok, Yadua,
/// Nehemia 10:22
Pelatia, Hanan, Anaia,
/// Nehemia 10:23
Hosea, Hanania, Hasub,
/// Nehemia 10:24
Halohes, Pilha, Sobek,
/// Nehemia 10:25
Rehum, Hasabna, Maaseia,
/// Nehemia 10:26
Ahiya, Hanan, Anan,
/// Nehemia 10:27
Maluk, Harim, Baana.
/// Nehemia 10:28
“Nnipa no nkae a wɔyɛ asɔfo, Lewifo, aponanohwɛfo, nnwontofo, Asɔredan mu asomfo ne wɔn a wɔatwe wɔn ho afi abosonsomfo a wɔwɔ asase no so nyinaa, sɛnea wɔbɛsom Nyankopɔn, na wɔanyinyin a wɔte asɛm ase no, 
/// Nehemia 10:29
wɔn nyinaa fi koma pa mu kaa ntam de kyekyeree wɔn ho. Wɔkaa ntam dii nsew sɛ, sɛ wobu Onyankopɔn mmara a ɔnam ne somfo Mose so de abrɛ wɔn no so a, nnome biara a Onyankopɔn de bɛba wɔn so no, wɔpene so. Wofi koma mu hyɛɛ bɔ sɛ, wɔbɛtɔ wɔn bo adi Awurade, wɔn Wura, ahyɛde ne ne mmara nyinaa so.
/// Nehemia 10:30
Nnipa No Bɔhyɛ“Yɛhyɛ bɔ sɛ, yɛremma yɛn mmabea nware abosonsomfo a wɔwɔ asase no so, na saa ara nso na yɛremma yɛn mmabarima nso nware wɔn mmabea.
/// Nehemia 10:31
“Yɛsan hyɛ bɔ sɛ, sɛ nnipa a wɔwɔ asase no so de aguade anaa atoko ba bɛtɔn no homeda anaa da kronkron bi a, yɛrentɔ bi. Na yɛhyɛ bɔ sɛ, yɛrenyɛ adwuma biara mfe ason a ɛbɛba biara mu, na ka biara a Yudafo afoforo bi de yɛn no, yebetwa mu.
/// Nehemia 10:32
“Nea ɛka ho ne sɛ, yɛhyɛ bɔ sɛ, yebetua Asɔredan afirihyiatow a wɔahyɛ yɛn sɛ yentua a ɛyɛ dwetɛ gram anan, sɛnea ɛbɛma wɔanya sika bebree de abɔ yɛn Nyankopɔn Asɔredan no ho bra. 
/// Nehemia 10:33
Eyi bɛboa ama yɛanya Daa Daa Brodo, na yɛatumi abɔ atoko ne ɔhyew afɔre bere ano bere ano, abɔ homeda afɔre ahorow, adi ɔsram foforo afahyɛ ahorow ne dapɔnna ahorow no. Saa ara na ɛbɛma yɛatumi abɔ kronkronyɛ afɔre ne bɔne ho afɔre sɛ mpata ama Israel. Afei, ɛbɛboa ama yɛanya nneɛma bi a ɛho behia ama yɛn Nyankopɔn Asɔredan no ho adwumayɛ.
/// Nehemia 10:34
“Yɛabɔ ntonto ahorow, ahu afe biara mu mmere a ɛfata sɛ asɔfo, Lewifo ne ɔmanfo no abusuafo de nnyansin ba Onyankopɔn asɔredan ho na wɔhyew wɔ Awurade, yɛn Nyankopɔn afɔremuka so, sɛnea mmara no kyerɛ no.
/// Nehemia 10:35
“Yɛhyɛ bɔ sɛ, daa yɛde otwakan biara mu kyɛfa bi, sɛ ɛyɛ asaseduan anaa aduaba a efi nnua so no, bɛba Awurade Asɔredan mu.
/// Nehemia 10:36
“Yɛpene so sɛ, yɛde yɛn mmabarima a wɔyɛ abakan ne yɛn anantwi ne yɛn nguan mmakan bɛma Onyankopɔn, sɛnea mmara no kyerɛ no. Yɛde wɔn bɛma asɔfo a wɔsom wɔ yɛn Nyankopɔn Asɔredan mu no.
/// Nehemia 10:37
“Yɛbɛkora nnɔbae no nyinaa wɔ yɛn Nyankopɔn Asɔredan adekoradan mu. Yɛde yɛn asikresiam a eye pa ara ne atoko nkae afɔrebɔde, yɛn nnuaba papa ne yɛn nsa foforo papa ne ngo bɛba. Na yɛhyɛ bɔ sɛ, yɛde yɛn nnɔbae biara a efi yɛn asase so nkyɛmu du mu baako bɛbrɛ Lewifo, efisɛ wɔn na wogyigye ntotoso du du no wɔ yɛn nkuraa. 
/// Nehemia 10:38
Ɔsɔfo a ɔyɛ Aaron aseni bɛka Lewifo no ho bere a wɔregyigye ntotoso du du no. Na biribiara a wobegye sɛ ntotoso du du no, Lewifo de mu nkyɛmu du mu baako bɛkɔ yɛn Nyankopɔn Asɔredan no mu, na wɔde akosisi adekoradan no mu. 
/// Nehemia 10:39
Ɛsɛ sɛ ɔmanfo no ne Lewifo no de afɔrebɔde a ɛyɛ atoko, nsa foforo ne ngo no begu adekorade kronkron a ɛbɛn asɔfo a wɔresom no, aponanohwɛfo ne nnwontofo no wɔ Asɔredan no mu.“Enti yɛbɔ mu hyɛ bɔ sɛ yɛrentoto yɛn Nyankopɔn Asɔredan no ase.”
