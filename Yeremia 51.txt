/// Yeremia 51:1
Sɛɛ na Awurade se:“Monhwɛ, mɛkanyan ɔsɛefo bi honhomatia Babilonia ne nnipa a wɔwɔ Leb Kamai.
/// Yeremia 51:2
Mɛsoma ananafo akɔ Babiloniasɛ wonkohuhuw ne so na wɔnsɛe nʼasase;wobetia no wɔ afanan nyinaawɔ nʼamanehunu da no.
/// Yeremia 51:3
Mma agyantowni pema nʼagyan,mma ɔnhyɛ ne nkatabo.Mma ne mmerante mfa wɔn ho nni;sɛe nʼasraafo no pasaa.
/// Yeremia 51:4
Wɔbɛhwehwe ase a wɔatotɔ wɔ Babilonia,a wɔapirapira yiye wɔ ne mmɔnten so.
/// Yeremia 51:5
Na Israel Nyankopɔn, Asafo Awurade no,nnyaw Israel ne Yuda hɔ ɛ,ɛwɔ mu, afɔdi ahyɛ wɔn asase no so mawɔ Israel Ɔkronkronni no anim.
/// Yeremia 51:6
“Munguan mfi Babilonia!Muntu mmirika mpere mo nkwa!Mommma wɔnnsɛe mo esiane ne bɔne nti.Awurade aweretɔbere aso;ɔde nea ɛfata no betua no ka.
/// Yeremia 51:7
Na Babilonia yɛ sikakɔkɔɔ kuruwa wɔ Awurade nsam;ɔmaa asase nyinaa bow nsa.Aman no nom ne nsa;ɛno nti, afei wɔabobɔ adam.
/// Yeremia 51:8
Babilonia bɛhwe ase abubu mpofirim.Muntwa ne ho agyaadwo!Mompɛ ne yaw no ano aduru;ebia ne ho bɛtɔ no.
/// Yeremia 51:9
“ ‘Anka yɛbɛsa Babilonia yare,nanso wontumi nsa no yare;momma yennyaw no hɔ na obiara nkɔ nʼankasa asase so,efisɛ nʼatemmu du sorosoro;ɛforo soro te sɛ omununkum.’
/// Yeremia 51:10
“ ‘Awurade abu yɛn bem.Mommra, momma yɛnka wɔ Sion,nea Awurade, yɛn Nyankopɔn ayɛ.’
/// Yeremia 51:11
“Monsew agyan no ano!Momfa nkatabo no!Awurade ahwanyan Mede ahemfo no,efisɛ ne botae ne sɛ ɔbɛsɛe Babilonia.Awurade bɛtɔ were,ɔbɛtɔ were ama nʼasɔrefi no.
/// Yeremia 51:12
Mompagyaw frankaa bi ntia Babilonia afasu!Mummia bammɔ mu,momma awɛmfo no nnyinagyina.Munsiesie ahintawee!Awurade bɛma nʼatirimpɔw aba mu,nea wahyɛ atia Babilonia no.
/// Yeremia 51:13
Mo a motete nsuwansuwa bebree hona nnwetɛbona abu mo so,mo awiei aba,bere a ɛsɛ sɛ wotwa mo kyene no.
/// Yeremia 51:14
Asafo Awurade, aka ne ho ntam sɛ:mede nnipa bɛhyɛ wo ma sɛ tɛwtɛw,na wɔabɔ ose wɔ wo so.
/// Yeremia 51:15
“Ɔde ne tumi bɔɔ asase;ɔtoo wiase fapem wɔ ne nyansa muna ɔde ne nhumu trɛw ɔsorosoro mu.
/// Yeremia 51:16
Sɛ ɔbobɔ mu a, ɔsoro nsu woro so;ɔma omununkum ma ne ho so fi nsase ano.Ɔsoma anyinam ka osu hona ɔma mframa bɔ fi ne koradan mu.
/// Yeremia 51:17
“Onipa biara nnim nyansa, na onni nimdeɛ;sikadwumfo biara anim gu ase, esiane nʼahoni nti.Ne nsɛsode yɛ atoro;wonni ɔhome biara wɔ wɔn mu.
/// Yeremia 51:18
Wɔn so nni mfaso, wɔn ho yɛ serew;sɛ wɔn atemmu du so a, wɔbɛyera.
/// Yeremia 51:19
Nea ɔyɛ Yakob Kyɛfa no nte sɛ eyinom,efisɛ ɔno ne ade nyinaa Yɛfoa Israel, abusua a ɛyɛ nʼagyapade nso ka ho.Asafo Awurade ne ne din.
/// Yeremia 51:20
“Woyɛ me ko abaa,mʼakode a mede kɔ samede wo dwerɛw amanaman,mede wo sɛe ahenni bebree,
/// Yeremia 51:21
mede wo bobɔ ɔpɔnkɔ ne ne sotefo,teaseɛnam ne ne kafo,
/// Yeremia 51:22
mede wo dwerɛw ɔbarima ne ɔbea,mede wo dwerɛw akwakoraa ne ɔbabun,mede wo dwerɛw aberante ne ababaa,
/// Yeremia 51:23
mede wo dwerɛw oguanhwɛfo ne nguankuw,mede wo dwerɛw okuafo ne anantwi,mede wo dwerɛw amradofo ne adwumayɛfo.
/// Yeremia 51:24
“Metua Babilonia ne wɔn a wɔtete Babilonia ka wɔ mfomso a, wɔayɛ wɔ Sion nyinaa, wɔ wʼanim,” Awurade na ose.
/// Yeremia 51:25
“Bepɔw sɛefo, me ne wo anya,wo a wosɛe asase nyinaa no,”Awurade na ose.“Mɛteɛ me nsa wɔ wo somepia wo afi abotan no so,na mayɛ wo sɛ bepɔw a ɛnka hwee.
/// Yeremia 51:26
Wɔremfa ɔbo biara mfi wo so nyɛ tweatiboanaasɛ fapem mpo,efisɛ wobɛda mpan afebɔɔ,”Awurade na ose.
/// Yeremia 51:27
“Momma frankaa so wɔ asase no so!Monhyɛn torobɛnto no wɔ amanaman no mu!Munsiesie amanaman no mma wontu no so sa;Momfrɛfrɛ saa ahenni ahorow yi mma wɔnko ntia no:Ararat, Mini ne Askenas.Munnyi ɔsahene ntia no;momfa apɔnkɔ manyamanya te sɛ tɛwtɛw mmra.
/// Yeremia 51:28
Munsiesie amanaman no mma wontu no so sa,mo Mede ahemfo,wɔn amradofo ne wɔn adwumayɛfo nyinaa,ne aman a wodi so nyinaa.
/// Yeremia 51:29
Asase no wosow, na onukunuku ne mu,efisɛ Awurade atirimpɔw a etia Babiloniasɛ ɔbɛsɛe Babilonia asase aobiara rentumi ntena so no nsakraa ɛ.
/// Yeremia 51:30
Babilonia dɔmmarima agyae kowɔhyehyɛ wɔn aban mu.Wɔn ahoɔden asa;wɔayɛ sɛ mmea.Wɔatoto nʼatenae ahorow no mu gya,na wɔabubu nʼapon akyi adaban.
/// Yeremia 51:31
Abɔfo didi sona asomafo didi so awɔrekɔbɔ Babiloniahene amanneɛ se,wɔafa ne kuropɔn no,
/// Yeremia 51:32
wɔagye asutwabea ahorow a ɛdeda asubɔnten no ano no afa,na wɔde ogya ato ɔwora no mu,na asraafo no abɔ huboa.”
/// Yeremia 51:33
Sɛɛ na Asafo Awurade, Israel Nyankopɔn, se:“Babilonia Babea ayɛ sɛ, awiporowbeawɔ bere a wɔretiatia hɔ.Aka kakraa bi, na bere a ɛsɛ sɛ wotwa no sɛ nnɔbae no adu.”
/// Yeremia 51:34
“Babiloniahene Nebukadnessar adwerɛw yɛn,ɔde yɛn ato ɔhaw mu,wayɛ yɛn sɛ ahina a hwee nni mu.Wamene yɛn sɛ ɔwɔ nona ɔde yɛn nneɛma a ɛyɛ dɛ ahyɛ ne yafunu ma,na wapuw yɛn afi nʼanom agu.
/// Yeremia 51:35
Ma ayakayakade a wɔde dii yɛn honam no mmra Babilonia so,”nnipa a wɔtete Sion na wɔka.“Ma yɛn mogya ngu wɔn a wɔtete Babilonia so,”Yerusalem na ɔka.
/// Yeremia 51:36
Enti sɛɛ na Awurade se:“Hwɛ, medi mo asɛm ama mona matɔ were ama mo;Mɛma po a ɛyɛ ne de no ayowna mama ne nsubɔnten ayoyow.
/// Yeremia 51:37
Babilonia bɛyɛ mmubui siw,sakraman atuahodwiriwde ne fɛwdi,baabi a obiara nte.
/// Yeremia 51:38
Ne nkurɔfo nyinaa bobɔ mu sɛ gyata,wɔbobɔ mu te sɛ gyatamma.
/// Yeremia 51:39
Nanso bere a wɔahwanyan wɔn ho no,mɛto pon ama wɔnna mama wɔabobow nsa,sɛnea wɔde nteɛteɛmu bedi ahurusi,na wɔadeda a wɔrennyan bio,”Awurade na ose.
/// Yeremia 51:40
“Mede wɔn bɛbate sɛ nguantenmma a wɔrekokum wɔn,te sɛ adwennini ne mpapo.
/// Yeremia 51:41
“Sɛnea wɔbɛfa Sesak,wɔbɛfa asase nyinaa so ahohoahoa!Babilonia bɛyɛ ahodwiriwdewɔ amanaman no mu!
/// Yeremia 51:42
Po bebunkam afa Babilonia so;na nʼasorɔkye bɛkata ne so.
/// Yeremia 51:43
Ne nkurow bɛda mpan,nweatam a so awo,asase a obiara nte so,na obiara ntu kwan mfa so.
/// Yeremia 51:44
Mɛtwe Bel aso wɔ Babiloniana mama wapuw nea wamene agu.Amanaman no rento santen nkɔ ne nkyɛn bio.Na Babilonia fasu bebubu.
/// Yeremia 51:45
“Me nkurɔfo, mumfi ne mu!Muntu mmirika mpere mo nkwa!Munguan mfi Awurade abufuwhyew ano.
/// Yeremia 51:46
Mommma mo koma ntu na munnsurosɛ mote huhuhuhu wɔ asase no so a;huhuhuhu ba afe yi na foforo ba afe a ɛbɛba,basabasayɛ ho huhuhuhu wɔ asase no soɛfa ɔhene a ɔsɔre tia ɔfoforo ho.
/// Yeremia 51:47
Na ampa ara bere no bɛbaa mɛtwe Babilonia ahoni aso;nʼasase no nyinaa anim begu asena nʼatɔfo nyinaa bɛtotɔ ase wɔ ne so.
/// Yeremia 51:48
Ɔsoro ne asase ne nea ɛwɔ mu nyinaade ahosɛpɛw bɛteɛ mu agu Babilonia so,efisɛ ɔsɛefo befi atifi famabɛtow ahyɛ ne so,”Awurade na ose.
/// Yeremia 51:49
“Ɛsɛ sɛ Babilonia hwe ase, esiane Israel atɔfo ntisɛnea atɔfo a wɔwɔ wiase nyinaa ahwehwe aseesiane Babilonia nti no.
/// Yeremia 51:50
Mo a mo aguan afi afoa ano,monkɔ, na monntwentwɛn mo nan ase!Monkae Awurade wɔ akyirikyiri asase so,na munnwen Yerusalem ho.”
/// Yeremia 51:51
“Wɔagu yɛn anim ase,efisɛ wayeyaw yɛnna fɛre akata yɛn anim,efisɛ ananafo ahyɛnAwurade fi kronkronbea ahorow hɔ.”
/// Yeremia 51:52
“Nanso nna bi reba,” Awurade na ose,“a mɛtwe nʼahoni aso,na nʼasase so nyinaaapirafo besi apini.
/// Yeremia 51:53
Sɛ Babilonia kɔka soro mpo,na omiamia nʼaban tenten bammɔ mu a,mɛsoma ɔsɛefo ne no abedi asi,”Awurade na ose.
/// Yeremia 51:54
“Osu nnyigyei bi fi Babilonia,ɔsɛe kɛse bi nnyigyeifi Babiloniafo asase so.
/// Yeremia 51:55
Awurade bɛsɛe Babilonia;ɔbɛma nʼasotuatua nnyigyei no agyae.Atamfo a wɔte sɛ ahum betu sɛ nsu akɛse;wɔn mmubomu bɛyɛ gyegyeegye.
/// Yeremia 51:56
Ɔsɛefo bi bɛsɔre atia Babilonia;wɔbɛfa ne dɔmmarima nnommumna wobebubu wɔn tadua mu.Efisɛ Awurade yɛ Onyankopɔn a ɔhyɛ anan mu;obetua so ka pɛpɛɛpɛ.
/// Yeremia 51:57
Mɛma nʼadwumayɛfo ne nʼanyansafo abow nsanʼamradonom, ne mpanyimfo ne dɔmmarima nso saa ara;wɔbɛdeda afebɔɔ a wɔrennyan,”sɛɛ na ɔhempɔn a ne din ne Asafo Awurade, no se.
/// Yeremia 51:58
Sɛɛ na Asafo Awurade, se:“Wobedwiriw Babilonia afasu a ɛtrɛw no agu famna wɔbɛto nʼapon atenten no mu gya;nnipa no haw wɔn ho kwa,ɔman no adwumayɛ ma ogya no dɛw mmom.”
/// Yeremia 51:59
Eyi ne asɛm a Yeremia ka kyerɛɛ Neria babarima Seraia a ɔyɛ adwumayɛfo panyin na ɔyɛ Maseia nena no, bere a ɔne Yudahene Sedekia kɔɔ Babilonia wɔ nʼadedi afe a ɛto so anan no mu. 
/// Yeremia 51:60
Na Yeremia akyerɛw amanehunu a ɛbɛba Babilonia so no nyinaa agu nhoma mmobɔwee so, nea wakyerɛw a ɛfa Babilonia ho nyinaa. 
/// Yeremia 51:61
Ɔka kyerɛɛ Seraia se, “Sɛ wudu Babilonia a, hwɛ sɛ wobɛkenkan saa nsɛm yi nyinaa sɛnea obiara bɛte. 
/// Yeremia 51:62
Afei ka se, ‘Awurade, woaka se wobɛsɛe beae yi sɛnea onipa anaa aboa biara rentumi ntena so; na ɛbɛda mpan afebɔɔ.’ 
/// Yeremia 51:63
Sɛ wokenkan nhoma mmobɔwee yi wie a, kyekyere fam ɔbo ho, na tow kyene Asubɔnten Eufrate mu. 
/// Yeremia 51:64
Afei ka se, ‘Sɛɛ na Babilonia ne ne nkurɔfo bɛmem a wɔrensɔre bio, esiane amanehunu a mede bɛba ne so no nti.’ ”Yeremia nsɛm no awiei ni.
