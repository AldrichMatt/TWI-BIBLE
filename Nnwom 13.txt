/// Nnwom 13:1
Dwom Dawid dwom.Awurade enkosi da bɛn? Wo werɛ befi me afebɔɔ ana?Enkosi da bɛn na wode wʼanim behintaw me?
/// Nnwom 13:2
Enkosi da bɛn na mene mʼadwennwene bedi apereperena awerɛhow ahyɛ me koma mu daa?Mʼatamfo nni me so nkonim nkosi da bɛn?
/// Nnwom 13:3
Twa wʼani hwɛ me na bua me, Awurade, me Nyankopɔn.Ma mʼani so nyɛ hann, na manna owu nna.
/// Nnwom 13:4
Me tamfo bɛka se, “Madi ne so nkonim.”Na mʼahohiahiafo bedi ahurusi bere a mahwe ase.
/// Nnwom 13:5
Nanso mede me ho to wo dɔ a ɛnsa da no so;me koma di ahurusi wɔ wo nkwagye mu.
/// Nnwom 13:6
Mɛto dwom ama Awurade,efisɛ ɔne me adi no yiye.
