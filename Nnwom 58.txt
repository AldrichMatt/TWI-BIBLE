/// Nnwom 58:1
Dwom Dawid “miktam” dwom.So mo asodifo, ampa ara sɛ, moka asɛm a ɛteɛ ana?Mubu atɛntrenee wɔ nnipa mu ana?
/// Nnwom 58:2
Dabi da! Modwene ntɛnkyew wɔ mo koma muna mo nsa de akakabensɛm ba asase so.
/// Nnwom 58:3
Amumɔyɛfo fom kwan fi awo mu;wɔyɛ mmaratofo fi awotwaa mu na wodi atoro.
/// Nnwom 58:4
Wɔn ano bɔre te sɛ ɔwɔ de,ɛte sɛ ɔprammiri a wawɛn nʼaso,
/// Nnwom 58:5
a ɔnte ntafowayifo dwom,na ne dwom dɛdɛ no mpo mfa ne ho.
/// Nnwom 58:6
Ao Onyankopɔn, bubu ɛse a egu wɔn anom,Awurade, tutu gyata no sebɔmmɔfo no gu!
/// Nnwom 58:7
Ma wontwa mu nkɔ sɛ sunsuan;sɛ wɔtwe wɔn agyan a, ma wɔn bɛmma no ano nwu.
/// Nnwom 58:8
Ma wɔnyɛ sɛ nwaw horɔdɔhorɔdɔ bi a ɔrenan agu wɔ bere a ɔretene no.Ma wɔnyɛ sɛ ɔba a owu wɔ awoe a onhu owia koraa.
/// Nnwom 58:9
Ansa na mo nkuku bɛte nsɔe ano yaw,sɛ ɛyɛ amono anaa awo no, wɔbɛpra amumɔyɛfo akɔ.
/// Nnwom 58:10
Sɛ wɔtɔ were ma atreneefo a wɔn ani begye,na wɔbɛhohoro wɔn anan ho wɔ amumɔyɛfo mogya mu.
/// Nnwom 58:11
Afei nnipa bɛka se, “Ampa ara atreneefo kɔ so nya wɔn akatua;na ampa ara Onyankopɔn bi wɔ hɔ a obu wiase atɛn.”
