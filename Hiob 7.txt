/// Hiob 7:1
“Asase so som nyɛ den mma onipa ana?Ne nkwanna nte sɛ ɔpaani de?
/// Hiob 7:2
Sɛnea akoa ani gyina anwummere sunsuma,anaasɛ ɔpaani ho pere no nʼakatua ho no,
/// Hiob 7:3
saa ara na wɔatwa asram hunu ato me hɔ,ne anadwo a ɔhaw wɔ mu ama me.
/// Hiob 7:4
Sɛ meda a, midwen bisa se, ‘Bere bɛn na ade bɛkye?’Nanso anadwo twa mu nkakrankakra, na mepere kosi ahemadakye.
/// Hiob 7:5
Asunson ne aporɔporɔw afura me nipadua,me were atetew na ɛrefi nsu.
/// Hiob 7:6
“Me nna kɔ ntɛm sen ɔnwemfo akurokurowa,na ɛkɔ awiei a anidaso biara nni mu.
/// Hiob 7:7
Ao, Onyankopɔn, kae sɛ me nkwanna te sɛ ɔhome;na mʼani renhu anigye bio da.
/// Hiob 7:8
Ani a ehu me mprempren no renhu me bio;mobɛhwehwɛ me, nanso na minni hɔ bio.
/// Hiob 7:9
Sɛnea omununkum yera na etu kɔ,saa ara na nea ɔkɔ ɔda mu no nsan mma bio.
/// Hiob 7:10
Ɔrensan mma ne fi da biara da bio;nʼatenae renkae no bio.
/// Hiob 7:11
“Ɛno nti meremmua mʼano;mifi me honhom ahoyeraw mu akasa,mefi me kra ɔyaw mu anwiinwii.
/// Hiob 7:12
So meyɛ ɛpo anaa aboa kɛse a ɔwɔ bun mu,na mode me ahyɛ ɔwɛmfo nsa yi?
/// Hiob 7:13
Sɛ midwen sɛ minya awerɛkyekye wɔ me mpa so,na mʼakongua adwudwo mʼanwiinwii ano a,
/// Hiob 7:14
ɛno mpo na wode adaeso yi me huna wode anisoadehu hunahuna me,
/// Hiob 7:15
ɛno nti mepɛ ɔsɛn ne owu,sen me nipadua yi.
/// Hiob 7:16
Mimmu me nkwa; mentena ase afebɔɔ.Munnyaa me; na me nna nka hwee.
/// Hiob 7:17
“Ɔdesani ne hena a ne ho hia wo sɛɛ,na wʼani ku ne ho,
/// Hiob 7:18
na wohwehwɛ ne mu anɔpa biarana wosɔ no hwɛ bere biara?
/// Hiob 7:19
Worennyi wʼani mfi me so da,anaasɛ worennyaa me bere tiaa bi mpo ana?
/// Hiob 7:20
Sɛ mayɛ bɔne a, dɛn na mayɛ wo,Ao adesamma so wɛmfo?Adɛn nti na watu wʼani asi me so?Mayɛ adesoa ama wo ana?
/// Hiob 7:21
Adɛn nti na wonkata me mmarato sona womfa me bɔne nkyɛ me?Ɛrenkyɛ biara, mɛda mfutuma mu.Wobɛhwehwɛ me nanso na minni hɔ bio.”
