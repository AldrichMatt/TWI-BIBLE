/// Yeremia 48:1
Nsɛm A Ɛfa Moab HoNea ɛfa Moab ho:Sɛɛ na Awurade, Israel Nyankopɔn se:“Nebo nnue, na wɔbɛsɛe no.Wobegu Kiriataim anim ase, na wɔafa;wobegu aban dennen no anim ase, na wɔadwiriw agu fam.
/// Yeremia 48:2
Wɔrenkamfo Moab bio;Hesbon mmarima bɛbɔ nʼasehwe ho pɔw;‘Mommra, momma yɛnkɔbɔ saa ɔman yi.’Mo nso, Madmen mmarima mobɛka mo ano ato mu;afoa no bɛtaa mo.
/// Yeremia 48:3
Muntie osu a efi Horonaim,adesɛe ne ɔsɛe ho su.
/// Yeremia 48:4
Wɔbɛbɔ Moab:na ne mma nketewa bɛteɛteɛ mu.
/// Yeremia 48:5
Wɔforo kɔ Luhit,wɔde agyaadwotwa a mu yɛ den na ɛrekɔ;ɔkwan a ɛkɔ Horonaim so nowɔte ahoyeraw nteɛteɛmu wɔ adesɛe no ho.
/// Yeremia 48:6
Munguan! muntu mmirika mpere mo nkwa.Monyɛ sɛ wura wɔ nweatam so.
/// Yeremia 48:7
Esiane sɛ mode mo ho to mo nneyɛe ne mo ahonya so nti,mo nso wɔbɛfa mo nnommum,na Kemos bɛkɔ nnommum mu,ɔne nʼasɔfo ne adwumayɛfo.
/// Yeremia 48:8
Ɔsɛefo no betu kurow biara so sa,na mu biara rennya ne ho ntetew.Wɔbɛsɛe obon nona wasɛe mmepɔw mpampam a ɛyɛ tamaa no,efisɛ Awurade akasa.
/// Yeremia 48:9
Momfa nkyene nhyɛ Moab,efisɛ wɔrebɛsɛe no;ne nkurow bɛda mpan aobiara rentena mu.
/// Yeremia 48:10
“Nnome nka nea ɔtwentwɛn ne nan ase wɔ Awurade adwumayɛ ho!Nnome nka nea ɔmmfa nʼafoa nhwie mogya ngu!
/// Yeremia 48:11
“Moab atena ase asomdwoe mu fi ne mmerantebere mu,te sɛ nsa ase puw a ataa dinn,wonnhwie mfi ahina mu nkogu ahina foforo mu,ɔnkɔɔ nnommum mu da.Enti ɔte sɛ nea ɔte ara,na ne ho hua nsakrae ɛ.
/// Yeremia 48:12
Nanso nna bi reba,”Awurade na ose,“a mɛsoma mmarima a wohwie fi ahina mu,na wobehwie no agu;wɔbɛma nʼahina mu ayɛ hweena wɔabobɔ ne nkuruwa.
/// Yeremia 48:13
Afei Kemos ho bɛyɛ Moab aniwu,sɛnea Israelfi anim guu asebere a wɔde wɔn ho too Bet-El so no.
/// Yeremia 48:14
“Ɛbɛyɛ dɛn na wutumi ka se, ‘Yɛyɛ dɔmmarima,mmarima akokodurufo wɔ ɔsa mu’?
/// Yeremia 48:15
Wɔbɛsɛe Moab na wɔatu ne nkurow so sa;wobekunkum ne mmerante a wɔte apɔw no,”nea Ɔhene a wɔfrɛ no Asafo Awurade no se ni.
/// Yeremia 48:16
“Moab asehwe abɛn;nʼamanehunu bɛba ntɛm.
/// Yeremia 48:17
Munsu no, mo a motete ne ho nyinaa,ne mo a munim ne din nyinaa;monka se, ‘Ɛyɛɛ dɛn na wɔabubu ahempema a ɛyɛ den yiɛyɛɛ dɛn wɔabu anuonyam pema fɛfɛ yi mu!’
/// Yeremia 48:18
“Fi wʼanuonyam mu,na bɛtena asase wosee no so,wo a wote Dibon Babea,efisɛ nea ɔsɛe Moab nobetu aba wo soabɛsɛe wo nkuropɔn a ɛwɔ bammɔ no.
/// Yeremia 48:19
Gyina kwankyɛn na hwɛ,wo a wote Aroer.Bisa ɔbarima a ɔreguan no ne ɔbea a ɔrefi mu afi,bisa wɔn se, ‘Asɛm bɛn na asi?’
/// Yeremia 48:20
Moab anim agu ase, efisɛ wɔabubu no pasaa;muntwa adwo na monteɛteɛ mu!Mommɔ dawuru wɔ Arnon ho sewɔasɛe Moab.
/// Yeremia 48:21
Atemmu aba bepɔw tamaa sowɔ Holon, Yahas ne Mefaat,
/// Yeremia 48:22
Dibon ne Nebo ne Bet-Diblataim
/// Yeremia 48:23
ne Kiriataim ne Bet Gamul ne Bet Meon
/// Yeremia 48:24
ne Keriot ne Bosrawɔ Moab nkurow nyinaa, nea ɛwɔ akyirikyiri ne nea ɛbɛn.
/// Yeremia 48:25
Wɔatwa Moab mmɛn;na ne basa abu,”Awurade na ose.
/// Yeremia 48:26
“Momma no mmow nsa,efisɛ wabu Awurade animtiaa.Momma Moab nyantam wɔ ne fe mu;momma no nyɛ nea wodi ne ho fɛw.
/// Yeremia 48:27
Ɛnyɛ Israel na na wudi ne ho fɛw?Wɔkyeree no akorɔmfo mu ana,a enti mowosow mo ti animtiaabu sobere biara a mobɛka ne ho asɛm?
/// Yeremia 48:28
Mumfifi mo nkurow so nkɔtena abotan mu,mo a motete Moab.Monyɛ sɛ aborɔnoma a ɔyɛ ne berebuwwɔ ɔbodan ano.
/// Yeremia 48:29
“Yɛate Moab ahantan nonʼahomaso ne gye a ogye ne ho di mmoroso;nʼahantan ne nʼahomaso,ne ne koma mu ahohoahoa.
/// Yeremia 48:30
Minim nʼasoɔden nanso ɛyɛ ɔkwa,”Awurade na ose,“na nʼahohoahoa mfa hwee mma.
/// Yeremia 48:31
Enti mitwa adwo ma Moab,misu teɛ mu ma Moabfo nyinaa,midi awerɛhow ma nnipa a wɔwɔ Kir Hereset.
/// Yeremia 48:32
Misu ma mo sɛnea Yaser su,mo Sibma bobe.Mo mman dennan kɔɔ po ho pɛɛ;koduu Yaser po ho.Ɔsɛefo no abegumo nnuaba a abere ne mo bobe no so.
/// Yeremia 48:33
Ahosɛpɛw ne anigye atu afiMoab nnuaba nturo ne mfuw so.Matwa nsa a ɛteɛ fi nsakyiamoa no so;obiara mmfa ahosɛpɛw ntiatia bobe no so.Ɛwɔ mu nteɛteɛmu wɔ hɔ de,nanso ɛnyɛ ahosɛpɛw nteɛteɛmu.
/// Yeremia 48:34
“Wɔn su ano den gyigye fiHesbon kɔ Eleale ne Yahas,fi Soar de kosi Horonaim ne Eglat Selisiya,mpo, nsu a ɛwɔ Nimrim no ayow.
/// Yeremia 48:35
Moab mu,mede sorɔnsorɔmmea afɔrebɔ ne nnuhuama wɔhyew ma wɔn anyame no, bɛba awiei,”Awurade, na ose.
/// Yeremia 48:36
“Enti me koma su sɛ atɛntɛbɛn ma Moab;esu sɛ atɛntɛbɛn ma nnipa a wɔwɔ Kir Hereset.Ahonyade a wɔpɛe no kɔ.
/// Yeremia 48:37
Wɔabɔ eti biara tikwawna wɔayi abogyesɛ biara;nsa nyinaa ho ayɛ akamakamna atweaatam sisi obiara asen.
/// Yeremia 48:38
Adan a ɛwɔ Moab nyinaa atifine ɔmanfo aguabɔbea nyinaa;biribiara nni hɔ sɛ awerɛhow,efisɛ mabubu Moabayɛ no sɛ ahina a obiara mpɛ,”Awurade na ose.
/// Yeremia 48:39
“Hwɛ sɛnea wabubu afa! Hwɛ sɛnea wɔretwa adwo!Na hwɛ sɛnea Moab de aniwu dan nʼakyi!Moab ayɛ nea wodi ne ho fɛw,ne ahodwiriwde ama wɔn a wɔatwa ne ho ahyia nyinaa.”
/// Yeremia 48:40
Sɛɛ na Awurade se:“Monhwɛ! ɔkɔre rebɔ hoo aba fam.Watrɛw ne ntaban mu wɔ Moab so.
/// Yeremia 48:41
Wɔbɛfa Keriot nnommumna wɔafa nʼabandennen no.Saa da no Moab dɔmmarima komabetu sɛ ɔbea a ɔrekyem wɔ awo so.
/// Yeremia 48:42
Wɔbɛsɛe Moab na ɛrenyɛ ɔman bio,efisɛ obuu Awurade animtiaa.
/// Yeremia 48:43
Ehu, nkonomoa ne afiri retwɛn mo,Moabfo,”Awurade na ose.
/// Yeremia 48:44
“Nea oguan nea ɛyɛ hu nobɛtɔ nkonomoa mu,nea ɔbɛforo afi nkonomoa no mu noafide beyi no;na mede Moab asotwe afe no bɛba ne so,”Awurade na ose.
/// Yeremia 48:45
“Hesbon nwini asena aguanfo no gyinagyina a wonni mmoa biara,efisɛ ogya bi atu afi Hesbon;ogyaframa bi fi Sihon mfimfini;ɛhyew Moab moma,ne ahohoahoafo a wɔn ano yɛ den no ti koraa.
/// Yeremia 48:46
Nnome nka wo, wo Moab!Wɔasɛe Kemos nkurɔfo no;wɔde wo mmabarima kɔ nnommum muna wo mmabea nso kɔ nkoasom mu.
/// Yeremia 48:47
“Nanso mede Moab adenya bɛsan ama nowɔ nna a ɛbɛba no mu,”Awurade na ose.Moab atemmu no awiei ni.
