/// Nnwom 141:1
Dwom Dawid dwom.Awurade, misu frɛ wo, bra me nkyɛn ntɛm so.Sɛ misu frɛ wo a, gye me so.
/// Nnwom 141:2
Ma me mpaebɔ mmra wʼanim sɛ aduhuam;ma me nsa a mema so no nyɛ sɛ anwummere afɔrebɔ.
/// Nnwom 141:3
Awurade, ma ɔwɛmfo nwɛn mʼano;na wɛn mʼano pon.
/// Nnwom 141:4
Mma wɔnntwe me koma nnkɔ nea ɛyɛ bɔne ho,na ankɔyɛ nea amumɔyɛfo yɛ no bi,mma me ne abɔnefonni wɔn nnɔkɔnnɔkɔwade.
/// Nnwom 141:5
Ma ɔtreneeni mmɔ me, ɛyɛ ayamye;ma ɔnka mʼanim, ɛyɛ me ti so ngo.Me ti rempo.Me mpaebɔ da so tia abɔnefo nneyɛe daa.
/// Nnwom 141:6
Wɔbɛtow wɔn sodifo afi ɔbotan so abɛhwe fam;na amumɔyɛfo behu sɛ me nsɛm no yɛ nokware.
/// Nnwom 141:7
Wɔbɛka se, “Sɛnea obi funtum na otutu asase no,saa ara na wɔabɔ yɛn nnompe ahwete ɔda ano.”
/// Nnwom 141:8
Nanso Otumfo Awurade, mʼani wɔ wo so;wo mu na mihintaw, nnyaw me mma owu.
/// Nnwom 141:9
Bɔ me ho ban fi mfiri a wɔasunsum me no ho,mfiri a abɔnefo asunsum no.
/// Nnwom 141:10
Ma amumɔyɛfo no ankasa ɔtan nyi wɔn,bere a mitwa mu kɔ dwoodwoo no.
