/// Hesekiel 24:1
Ɔsɛn NoAfe a ɛto so akron no sram a ɛto so du no nnafua du so no, Awurade asɛm baa me nkyɛn se: 
/// Hesekiel 24:2
“Onipa ba, kyerɛw saa da yi, saa da yi ara, efisɛ Babiloniahene atua Yerusalem nnɛ da yi ara. 
/// Hesekiel 24:3
Ka kyerɛ saa atuatewfo yi, ka no wɔ mmebu mu kyerɛ wɔn se: ‘Sɛɛ na Otumfo Awurade se:“ ‘Fa ɔsɛn no si gya so; fa si sona hwie nsu gu mu.
/// Hesekiel 24:4
Fa namkum no gu mu,namkum a ɛyɛ akɔnnɔ no nyinaa, anan ne abasa.Fa nnompe a ɛte apɔw hyɛ no ma;
/// Hesekiel 24:5
fa nguankuw no mu nea odi mu.Fa nnyentia hyehyɛ ase ma nnompe no;ma enhuruna noa nnompe a ɛwɔ mu no.
/// Hesekiel 24:6
“ ‘Na sɛɛ na Otumfo Awurade se:“ ‘Mogyahwiegu kuropɔn no nnue,nnome nka ɔsɛn a agye nkannare mprempren,na nea ɛwɔ mu aka mu no!Yiyi namkum no mmaako mmaako fi mua wompaw mu koraa.
/// Hesekiel 24:7
“ ‘Mogya a ohwie guu no wɔ ne mfimfini:ohwie guu ɔbotan wosee so;wanhwie angu fam,baabi a mfutuma bɛkata so.
/// Hesekiel 24:8
Sɛ ɛbɛhwanyan abufuwhyew ama aweretɔ ntimede ne mogya guu ɔbotan wosee sosɛnea ɛso renkata.
/// Hesekiel 24:9
“ ‘Enti sɛɛ na Otumfo Awurade se:“ ‘Mogyahwiegu kuropɔn no nnue!Me nso mɛhyehyɛ nnyansin no ama akɔ sorosoro.
/// Hesekiel 24:10
Enti hyehyɛ nnyansin nona sɔ gya no.Noa nam no yiye,fa ahuamhuanne fra mu;na ma nnompe no nhyew.
/// Hesekiel 24:11
Afei fa ɔsɛnhunu no si nnyansramma no sokosi sɛ ɛbɛdɔ na ayɛ kɔɔsɛnea mu fi no bɛnanna nea ɛwɔ mu no bɛhyew asɛe.
/// Hesekiel 24:12
Wama ɔbrɛ no nyinaa ayɛ kwa;mu fi dodow no ankɔ,ogya mpo antumi anyi.
/// Hesekiel 24:13
“ ‘Fi a ɛwɔ wo mu no ne aniwu nneyɛe. Mebɔɔ mmɔden sɛ mɛhohoro wo ho, nanso woamma ho kwan, wo ho remfi bio kosi sɛ mʼabufuwhyew a etia wo no ano bedwo.
/// Hesekiel 24:14
“ ‘Me Awurade na maka. Bere aso sɛ meyɛ biribi. Merentwentwɛn so; merennya ahummɔbɔ, na merengugow me ho. Wobegyina wo suban ne wo nneyɛe so abu wo atɛn, Otumfo Awurade asɛm ni.’ ”
/// Hesekiel 24:15
Hesekiel Yere WuAwurade asɛm baa me nkyɛn se: 
/// Hesekiel 24:16
“Onipa ba, merebɛbɔ wo baako na mafa ade a wʼani gye ho yiye. Nanso ntwa adwo, nni awerɛhow na ntew nusu. 
/// Hesekiel 24:17
Si apini komm; nni owufo ho awerɛhow. Ma wʼabotiri mmɔ wo na hyɛ wo mpaboa; nkata wʼano na nni amanne aduan a wɔn a wodi awerɛhow no di.”
/// Hesekiel 24:18
Enti mekasa kyerɛɛ nnipa no anɔpa na nʼanwummere na me yere wui. Ade kyee no, meyɛɛ sɛnea wɔahyɛ me no.
/// Hesekiel 24:19
Afei nnipa no bisaa me se, “Worenkyerɛ yɛn sɛnea nneyɛe yi si fa yɛn ho ana?”
/// Hesekiel 24:20
Enti meka kyerɛɛ wɔn se, “Awurade asɛm baa me nkyɛn se: 
/// Hesekiel 24:21
Ka kyerɛ Israelfi se: ‘Sɛɛ na Otumfo Awurade se: Merebegu me kronkronbea ho fi; mo bammɔ dennen a mode hoahoa mo ho, nea mo ani gye ho, ade a mo koma da so. Mmabarima ne mmabea a mugyaw wɔn akyi no bɛtotɔ wɔ afoa ano. 
/// Hesekiel 24:22
Na mobɛyɛ sɛnea mayɛ yi, morenkata mo ano na morenni amanne aduan a wɔn a wodi awerɛhow di. 
/// Hesekiel 24:23
Mobɛkɔ so abɔ mo abotiri ahyɛ mo mpaboa. Morenni awerɛhow na morensu, mmom mo so bɛtew esiane mo bɔne nti, na mubesisi apini wɔ mo mu. 
/// Hesekiel 24:24
Hesekiel bɛyɛ nsɛnkyerɛnnede ama mo, mobɛyɛ sɛnea wayɛ no pɛpɛɛpɛ. Na eyi si a na mubehu sɛ mene Otumfo Awurade no.’ 
/// Hesekiel 24:25
“Na wo, onipa ba, da a mɛfa wɔn aban dennen, wɔn ahosɛpɛw ne anuonyam, ade a wɔn ani gye ho, wɔn koma so ade, ne wɔn mmabarima ne wɔn mmabea nso no, 
/// Hesekiel 24:26
saa da no okyinkyinfo bi na ɔbɛba abɛka nea asi akyerɛ wo. 
/// Hesekiel 24:27
Saa bere no, wʼano bebue, wo ne no bɛkasa na worenyɛ komm bio. Wobɛyɛ nsɛnkyerɛnnede ama wɔn, na wobehu sɛ mene Awurade no.”
