/// Hosea 5:1
Atemmu A Etia Israel“Muntie, mo asɔfo!Monhyɛ eyi nso, mo Israelfo!Monyɛ asow, adehyefi!Saa atemmu yi tia mo:Moayɛ afiri wɔ Mispa,ne asau a wɔagu no Tabor so.
/// Hosea 5:2
Atuatewfo adɔ mogyahwiegu mu asukɔ.Mɛtwe wɔn nyinaa aso.
/// Hosea 5:3
Minim Efraim ho nsɛm nyinaa;wɔmfaa Israel nhintaw me ɛ.Efraim, mprempren de wobɔ aguaman;na Israel aporɔw.
/// Hosea 5:4
“Wɔn nneyɛe mma wɔ kwanmma wɔnnkɔ Nyankopɔn nkyɛn.Aguamammɔ honhom wɔ wɔn koma mu;wonnye Awurade nto mu.
/// Hosea 5:5
Israel ahantan di tia no.Israelfo no, mpo Efraim hintihintiw wɔ wɔn amumɔyɛ mu;Yuda nso ne wɔn hintiw saa ara.
/// Hosea 5:6
Sɛ wɔne wɔn nguan ne wɔn anantwikɔhwehwɛ Awurade aWɔrenhu no,efisɛ watwe ne ho afi wɔn ho.
/// Hosea 5:7
Wɔanni Awurade nokware.Wɔwowoo aguaman mma.Sɛ wodi wɔn Ɔsram Foforo Afahyɛ a,ɔbɛsɛe wɔn nsase.
/// Hosea 5:8
“Hyɛn torobɛnto no wɔ Gibea.Hyɛn mmɛn no wɔ Rama.Momma ɔko nteɛmu so wɔ Bet Awen;Benyamin, monsɔre nni anim.
/// Hosea 5:9
Efraim bɛda mpanwɔ akontaabu da.Israel mmusuakuw no mu nomepae mu ka nea ɛwɔ mu.
/// Hosea 5:10
Yuda sodifo no te sɛwɔn a woyiyi ahye so abo.Mehwie mʼabufuw agu wɔn sote sɛ nsuyiri.
/// Hosea 5:11
Wɔhyɛ Efraim so,wotiatia ne so wɔ atemmu mu,wasi nʼadwene pi sɛ obedi ahoni akyi.
/// Hosea 5:12
Mɛyɛ sɛ nwewee ama Efraimna mayɛ Yudafo sɛ dua a aporɔw.
/// Hosea 5:13
“Bere a Efraim huu ne yare,na Yuda nso huu nʼakuru no,Efraim de nʼani kyerɛɛ Asiria.Ɔsoma kɔɔ ɔhenkɛse no hɔ kɔpɛɛ mmoa.Nanso wantumi ansa no yare,na akuru no nso anwuwu.
/// Hosea 5:14
Enti mɛyɛ sɛ gyata ama Efraimna mayɛ sɛ gyata hoɔdenfo ama Yuda.Mɛtetew wɔn mu nketenkete, na makɔ;Mɛsoa wɔn akɔ, na obiara rentumi nnye wɔn.
/// Hosea 5:15
Afei mɛsan akɔ me nkyikosi sɛ wobenya ahonu.Na wɔbɛhwehwɛ mʼakyi kwan;wɔn awerɛhow mu, wɔbɛhwehwɛ me anibere so.”
