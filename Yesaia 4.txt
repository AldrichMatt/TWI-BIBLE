/// Yesaia 4:1
Saa da no, mmea baasonbeso ɔbarima baako mu aka se,“Yɛbɛbɔ yɛn ho akɔnhamana yɛn ankasa apɛ yɛn adurade;ma wo din nna yɛn so kɛkɛ.Yi ahohora fi yɛn so!”
/// Yesaia 4:2
Awurade Baa NoSaa da no Awurade Baa no bɛyɛ fɛ na anya anuonyam, na asase no so aba bɛyɛ ahohoahoa ne anuonyam ama Israel nkae no. 
/// Yesaia 4:3
Wɔn a wɔaka wɔ Sion, a wɔte Yerusalem no, wɔbɛfrɛ wɔn kronkron, wɔn a wɔakyerɛw wɔn din aka ateasefo ho wɔ Yerusalem nyinaa. 
/// Yesaia 4:4
Awurade bɛhohoro Sion mmea ho fi; ɔde atemmu honhom ne ogya honhom bɛpepa mogya nkekae a ɛwɔ Yerusalem. 
/// Yesaia 4:5
Afei, Bepɔw Sion ne wɔn a wɔboa wɔn ano wɔ hɔ nyinaa, Awurade de wusiw mununkum bɛkata wɔn so awia, na ɔde ogya a ɛdɛw akata wɔn so anadwo; ntama kyinii bɛkata anuonyam yi nyinaa so. 
/// Yesaia 4:6
Ɛbɛyɛ hintabea ne onwini wɔ awia anoden mu, na osu ne ahum mu nso, ɛbɛyɛ guankɔbea ne hintabea.
