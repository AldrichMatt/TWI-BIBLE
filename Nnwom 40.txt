/// Nnwom 40:1
Dwom Dawid dwom.Mede boasetɔ twɛn Awurade;na ɔhwɛɛ me, na ɔtee me sufrɛ.
/// Nnwom 40:2
Oyii me fii amoa a mu yɛ toro mu,fii dɔte ne dontori mu;ɔde mʼanan sii ɔbotan sona ɔmaa me baabi pa gyinae.
/// Nnwom 40:3
Ɔde dwom foforo hyɛɛ mʼanom,ayeyi dwom a yɛde ma yɛn Nyankopɔn.Bebree behu na wɔasuro,na wɔde wɔn werɛ ahyɛ Awurade mu.
/// Nnwom 40:4
Nhyira ne onipa aɔde Awurade yɛ nʼahotoso,nea ɔmfa nʼani nto ahomaso so,ne wɔn a wɔman di anyame huhuw akyi.
/// Nnwom 40:5
Awurade me Nyankopɔnwoayɛ anwonwade bebree.Nneɛma a wohyehyɛ maa yɛn noobiara ntumi nka ne nyinaa nkyerɛ wo;sɛ meka se mereka ne nyinaa ho asɛm aɛbɛdɔɔso dodo.
/// Nnwom 40:6
Wompɛ afɔrebɔ ne ayɛyɛde,nanso woabue mʼaso;woampɛ ɔhyew afɔre ne bɔne afɔre.
/// Nnwom 40:7
Na mekae se, “Mini, maba,sɛnea wɔakyerɛw afa me ho wɔ nhoma mmobɔwee no mu no.
/// Nnwom 40:8
Me Nyankopɔn, mepɛ sɛ meyɛ wʼapɛde;wo mmara wɔ me koma mu.”
/// Nnwom 40:9
Meka wo trenee ho asɛm wɔ guabɔ kɛse ase;mimmua mʼano,Awurade, sɛnea wunim no.
/// Nnwom 40:10
Memmfa wo trenee ho asɛm nsie me koma mu;meka wo nokware ne wo nkwagye ho asɛm.Mankata wʼadɔe ne wo nokware sowɔ guabɔ kɛse no ase.
/// Nnwom 40:11
Awurade, nyi wʼahummɔbɔ mfi me so;ma wʼadɔe ne wo nokware mmɔ me ho ban daa.
/// Nnwom 40:12
Ɔhaw bebree atwa me ho ahyia;mʼamumɔyɛ abu afa me so enti minhu ade bio.Ɛdɔɔso sen me ti so nwi,na me koma abotow wɔ me mu.
/// Nnwom 40:13
Awurade, ma ɛnsɔ wʼani sɛ wubegye me;Awurade, bra ntɛm bɛboa me.
/// Nnwom 40:14
Wɔn a wɔpɛ sɛ wokum me no nyinaa,ma wɔn anim ngu ase na wɔnyɛ basaa;ma wɔn a wɔpɛ sɛ mesɛe nomfa aniwu nsan wɔn akyi.
/// Nnwom 40:15
Ma wɔn a wɔka, “Ɔtwea! Ɔtwea!” kyerɛ me nonsan wɔn akyi, esiane wɔn aniwu nti.
/// Nnwom 40:16
Nanso ma wɔn a wɔhwehwɛ wo nyinaansɛpɛw wɔn ho na wɔn ani nnye wɔ wo mu;ma wɔn a wɔdɔ wo nkwagye no nka da biara se,“Awurade yɛ ɔkɛse!”
/// Nnwom 40:17
Nanso meyɛ ohiani ne mmɔborɔni;ma Awurade nnwen me ho.Wo ne me boafo ne me gyefo;wo ne me Nyankopɔn, bra ntɛm.
