/// Yosua 21:1
Nkurow A Wɔde Maa LewifoAfei, Lewifo abusua mu ntuanofo kɔɔ ɔsɔfo Eleasar ne Nun babarima Yosua ne Israel mmusuakuw a aka mu ntuanofo no nkyɛn. 
/// Yosua 21:2
Wɔka kyerɛɛ wɔn wɔ Silo a ɛwɔ Kanaan asase so no se, “Awurade hyɛɛ Mose sɛ, ɔmma yɛn nkurow na yɛntena mu ne adidibea mma yɛn anantwi.”
/// Yosua 21:3
Na sɛnea Awurade hyɛe no, wɔde nkurow a edidi so yi a wɔn adidibea ka ho maa Lewifo sɛ wɔn agyapade.
/// Yosua 21:4
Aaron asefo a na wɔyɛ Kohat abusuamma, na wɔfra Lewi abusuakuw mu no nyaa nkurow dumiɛnsa a na anka ɛyɛ Yuda, Simeon ne Benyamin mmusuakuw no dea.
/// Yosua 21:5
Afi a aka wɔ Kohat abusua mu no, wɔmaa wɔn nkurow du fii Efraim ne Dan mmusuakuw no ne Manase abusuakuw fa no nsase mu.
/// Yosua 21:6
Gerson abusua no nso, wɔmaa wɔn nkurow dumiɛnsa fii Isakar, Aser, Naftali ne Manase abusuakuw fa no wɔ Basan.
/// Yosua 21:7
Merari abusua no nyaa nkurow dumien fii Ruben, Gad ne Sebulon mmusuakuw no nkyɛn.
/// Yosua 21:8
Enti Israelfo no dii Awurade ɔhyɛ nsɛm a ɔde maa Mose no so. Wɔbɔɔ ntonto kronkron, nam so yiyii saa nkurow yi ne adidibea a ɛkeka ho maa Lewifo.
/// Yosua 21:9
Israelfo no de saa nkurow a ɛyɛ Yuda ne Simeon mmusuakuw no dea no 
/// Yosua 21:10
maa Aaron asefo a wɔfra Kohat abusua mu na ɛka Lewi abusuakuw ho no, efisɛ ntonto kronkron a edi kan no bɔɔ wɔn.
/// Yosua 21:11
Kiriat-Arba a (wɔfrɛ no Hebron), a ɛwɔ Yuda bepɔw asase so ne ɛho adidibea. (Arba yɛ Anak tete agya.) 
/// Yosua 21:12
Nanso nsase ne nkuraa a atwa kurow no ho ahyia no de, wɔde maa Yefune babarima Kaleb. 
/// Yosua 21:13
Nkurow a edidi so yi ne wɔn adidibea no wɔde maa ɔsɔfo Aaron asefo: Hebron (guankɔbea kuropɔn ma nea ne nsa apa wɔ obi ho), Libna, 
/// Yosua 21:14
Yatir, Estemoa, 
/// Yosua 21:15
Holon, Debir, 
/// Yosua 21:16
Ain, Yuta ne Bet-Semes a ɛyɛ nkurow akron a wonya fii saa mmusuakuw abien yi nkyɛn no.
/// Yosua 21:17
Wofi Benyamin abusuakuw mu de saa nkurow yi ne adidibea a atwa ho ahyia no maa asɔfo:Gibeon, Geba, 
/// Yosua 21:18
Anatot, Almon—a ɛyɛ nkurow anan.
/// Yosua 21:19
Enti nkurow dumiɛnsa na wɔde maa asɔfo a wɔyɛ Aaron asefo no.
/// Yosua 21:20
Kohat abusua nkae a wofi Lewi abusuakuw mu no nso, wɔde saa nkurow yi ne adidibea a efi Efraim abusua nkyɛn maa wɔn:
/// Yosua 21:21
Sekem, (guankɔbea kuropɔn), Geser. 
/// Yosua 21:22
Kibsaim ne Bet-Horon, a ɛyɛ nkurow anan.
/// Yosua 21:23
Saa nkurow ne adidibea yi nso, wɔde maa asɔfo a wofi Dan abusuakuw mu:Elteke ne Gibeton, 
/// Yosua 21:24
Ayalon ne Gat-Rimon, ɛyɛ nkurow anan.
/// Yosua 21:25
Manase abusuakuw fa no de saa nkurow ne wɔn adidibea maa asɔfo no:Taanak ne Gat-Rimon, ɛyɛ nkurow abien.
/// Yosua 21:26
Enti nkurow du ne wɔn adidibea na wɔde maa Kohat abusua nkae no.
/// Yosua 21:27
Gerson abusua a wɔyɛ Lewi abusuakuw no fa bi no nso nyaa nkurow abien ne wɔn adidibeafii Manase abusua fa no nkyɛn.Nkurow no ne Golan a ɛwɔ Basan (guankɔbea kuropɔn) ne Beestra.
/// Yosua 21:28
Isakar abusuakuw no nso maa wɔn:Kision, Daberat, 
/// Yosua 21:29
Yarmut ne En-Ganim, nkurow anan a wɔn adidibea ka ho.
/// Yosua 21:30
Aser abusuakuw no maaMisal, Abdon, 
/// Yosua 21:31
Helkat ne Rehob, a ɛyɛ nkurow anan a wɔn adidibea ka ho.
/// Yosua 21:32
Naftali abusuakuw no maa wɔnKedes a ɛwɔ Galilea (guankɔbea kuropɔn), Hamot-Dor ne Kartan nkurow abiɛsa ne wɔn adidibea.
/// Yosua 21:33
Enti nkurow dumiɛnsa ne ɛho adidibea na wɔde maa Gerson mmusua no.
/// Yosua 21:34
Lewifo nkae a wɔyɛ Merari abusua no nyaa saa nkurow yi aefi Sebulon abusuakuw no nkyɛn:Yokneam, Karta, 
/// Yosua 21:35
Dimna ne Nahalal—nkurow anan ne ɛho adidibea.
/// Yosua 21:36
Ruben abusuakuw no nso maa wɔnBeser, Yahas, 
/// Yosua 21:37
Kedemot ne Mefaat—nkurow anan ne wɔn adidibea.
/// Yosua 21:38
Gad abusuakuw no maa wɔnRamot a ɛwɔ Gilead (guankɔbea kuropɔn), Mahanaim, 
/// Yosua 21:39
Hesbon ne Yaser, nkurow anan ne ho adidibea.
/// Yosua 21:40
Enti nkurow dumien na wɔde maa Merari abusua.
/// Yosua 21:41
Nkurow dodow ne ɛho adidibea a na ɛwɔ Israelman mu a wɔde maa Lewifo no nyinaa yɛ aduanan awotwe. 
/// Yosua 21:42
Na kurow biara wɔ adidibea da ho.
/// Yosua 21:43
Enti Awurade de nsase a ɔkaa ho ntam sɛ ɔde bɛma wɔn agyanom no maa Israelfo no, na wodii so nkonim, tenaa hɔ. 
/// Yosua 21:44
Na Awurade ma wonyaa ɔhome wɔ afanan nyinaa, sɛnea ɔhyɛɛ wɔn agyanom bɔ no. Wɔn atamfo biara antumi annyina wɔn anim, efisɛ Awurade boaa wɔn ma wodii wɔn atamfo so nkonim. 
/// Yosua 21:45
Bɔ pa biara a Awurade hyɛɛ Israel no nyinaa baa mu; emu bi anni huammɔ.
