/// Nnwom 148:1
Dwom Monkamfo Awurade!Monkamfo Awurade mfi ɔsorosoro,monkamfo no wɔ ɔsoro sorɔnsorɔmmea.
/// Nnwom 148:2
Nʼabɔfo nyinaa, monkamfo no,ne ɔsoro asafo nyinaa, monkamfo no.
/// Nnwom 148:3
Owia ne ɔsram, monkamfo no,nsoromma a ɛhyerɛn nyinaa, monkamfo no.
/// Nnwom 148:4
Monkamfo no, ɔsoro mu sorone mo nsu a mowɔ ɔsoro atifi.
/// Nnwom 148:5
Momma wɔn nyinaa nkamfo Awurade din,efisɛ ɔno na ɔhyɛ ma wɔbɔɔ wɔn.
/// Nnwom 148:6
Ɔde wɔn sisii hɔ afebɔɔ;na ɔmaa ɔhyɛ nsɛm bi a ɛrentwa mu da.
/// Nnwom 148:7
Monkamfo Awurade mfi asase so,mo po kɛse mu abɔde ne po bun nyinaa,
/// Nnwom 148:8
anyinam ne mparuwbo, sukyerɛmma ne omununkum,ahum a moyɛ nʼapɛde,
/// Nnwom 148:9
mo mmepɔw ne nkoko nyinaa,nnua a ɛsow aba ne sida nyinaa,
/// Nnwom 148:10
nwura mu mmoa ne anantwi,abɔde nketewa ne nnomaa a wotu,
/// Nnwom 148:11
asase ne amanaman nyinaa so ahemfo,mo mmapɔmma ne asase sodifo nyinaa,
/// Nnwom 148:12
mmerante ne mmabaa,mmasiriwa ne mmofra nso.
/// Nnwom 148:13
Ma wɔnkamfo Awurade din,na ne din so sen din biara;nʼanuonyam korɔn wɔ asase ne ɔsoro so.
/// Nnwom 148:14
Wapagyaw mmɛn bi ama ne nkurɔfo,nʼahotewfo nyinaa nkamfo;Israelfo, nnipa a wɔda ne koma so no nkamfo.Monkamfo Awurade.
