/// Nnwom 19:1
Dwom Dawid dwom.Ɔsoro ka Onyankopɔn anuonyam!Wim pae mu ka ne nsa ano adwuma,
/// Nnwom 19:2
Da biara, wɔkasa;anadwo biara, wɔda nimdeɛ adi.
/// Nnwom 19:3
Wonni ɔkasa, wɔnnka nsɛm;wɔnnte wɔn nne.
/// Nnwom 19:4
Wɔn nne akodu asase so mmaa nyinaa,na wɔn nsɛm nso akodu asase ano.Onyankopɔn asi ntamadan ama owia wɔ ɔsoro hɔ.
/// Nnwom 19:5
Ɛte sɛ ayeforokunu a ofi ne pia mu,te sɛ ɔbran a ne ho pere no sɛ obetu ne mmirika.
/// Nnwom 19:6
Epue wɔ ɔsoro fa baabina atwa ne ho akosi ano;biribiara nsiw ne hyew ho kwan.
/// Nnwom 19:7
Awurade mmara yɛ pɛ,ɛkanyan ɔkra no.Ahotoso wɔ Awurade nhyehyɛe mu,ɛma nea onnim nyansa hu nyansa.
/// Nnwom 19:8
Awurade ahyɛde teɛ;ɛma koma mu anigye.Awurade ɔhyɛ nsɛm mu da hɔ;na ebue ani.
/// Nnwom 19:9
Awurade suro yɛ kronkron,ɛte hɔ daa.Awurade mmara nsɛm yɛ nokwarena ne nyinaa teɛ.
/// Nnwom 19:10
Ɛsom bo sen sikakɔkɔɔɛsen sikakɔkɔɔ kann;ɛyɛ dɛ sen ɛwo,ɛsen ɛwo a efi ɛwokyɛm mu.
/// Nnwom 19:11
Wɔnam so bɔ wo somfo kɔkɔ se,sodi so akatua yɛ bebree.
/// Nnwom 19:12
Hena na ohu nʼankasa mfomso?Fa me mfomso a ahintaw kyɛ me.
/// Nnwom 19:13
Bɔ wʼakoa ho ban fi ɔboayɛ bɔne ho,na anhyɛ me so.Ɛno na ɛbɛma madi bem,a merenni fɔ wɔ bɔne akɛse ho.
/// Nnwom 19:14
Ma mʼanom nsɛm ne me koma mu adwenenyɛ nea ɛsɔ wʼani, Awurademe Botan ne me Gyefo.
