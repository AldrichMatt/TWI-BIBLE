/// 2 Ahemfo 19:1
Hesekia Hwehwɛ Awurade MmoaBere a ɔhene Hesekia tee eyinom no, osunsuan ne ntade mu, na ofuraa atweaatam, na ɔkɔɔ Awurade asɔredan mu. 
/// 2 Ahemfo 19:2
Na ɔsomaa Eliakim a ɔhwɛ ahemfi ntotoe so, Sebna, a ɔyɛ ɔkyerɛwfo ne asɔfo akunini a wɔn nyinaa furafura atweaatam, kɔɔ Amos babarima Odiyifo Yesaia nkyɛn. 
/// 2 Ahemfo 19:3
Wɔka kyerɛɛ no se, “Sɛnea ɔhene Hesekia ka ni: Saa da yi yɛ ɔhaw, animka ne animguase da. Ayɛ te sɛ nea mmofra awo du so, na ahoɔden a wɔde bɛwo wɔn nni hɔ. 
/// 2 Ahemfo 19:4
Nanso ebia Awurade, mo Nyankopɔn ate sɛ Asiria nanmusini no regu Onyankopɔn teasefo no anim ase, na wɔbɛtwe nʼaso wɔ ne nsɛnkeka no ho. Enti bɔ mpae ma yɛn a yɛaka no!”
/// 2 Ahemfo 19:5
Na ɔhene Hesekia mpanyimfo no kɔkaa ɔhene nkra no kyerɛɛ Yesaia, 
/// 2 Ahemfo 19:6
na Yesaia buae se, “Ka kyerɛ wo wura se, ‘Sɛnea Awurade se ni: Mma abususɛm a Asiriahene asomafo no ka tiaa me no nhaw wo. 
/// 2 Ahemfo 19:7
Muntie! Mede honhom bi rebɛhyɛ ne mu, sɛnea ɛbɛyɛ a sɛ ɔte asɛm bi a ɔbɛsan akɔ ne man mu na hɔ na mɛma wɔde afoa akum no.’ ”
/// 2 Ahemfo 19:8
Bere a ɔsahene no tee sɛ Asiriahene afi Lakis no, ɔsan nʼakyi kohuu sɛ ɔhene no ne Libna reko.
/// 2 Ahemfo 19:9
Ankyɛ, ɔhene Sanaherib nyaa nkra se, Etiopiahene Tirhaka adi asraafo anim, rebɛko atia no. Na ansa na ɔbɛsan akohyia asraafo no, ɔde saa nkra yi maa sɛ wɔmfa nkɔma Hesekia wɔ Yerusalem. 
/// 2 Ahemfo 19:10
“Monka nkyerɛ Yudahene Hesekia se: Mma onyame a wode wo ho ato no so no nnaadaa mo nka se, ‘Wɔremfa Yerusalem mma Asiriahene.’ 
/// 2 Ahemfo 19:11
Moate nea Asiria ahemfo ayɛ amanaman no nyinaa. Wɔasɛe wɔn pasaa. Na mo de, wobegye mo ana? 
/// 2 Ahemfo 19:12
Anyame a wɔwɔ aman a me nenanom sɛee wɔn no, aman te sɛ, Gosan, Haran, Resef ne Edenfo a na wɔwɔ Telasar no anyame gyee wɔn ana? 
/// 2 Ahemfo 19:13
Nsɛm bɛn na ɛtotoo Hamathene ne Arpadhene? Nsɛm bɛn nso na ɛtotoo Sefarwaim, Hena ne Iwa ahemfo?”
/// 2 Ahemfo 19:14
Hesekia nsa kaa krataa a abɔfo no de bae no, ɔkenkanee. Afei ɔforo kɔɔ Awurade asɔredan no mu kɔtrɛw mu wɔ Awurade anim. 
/// 2 Ahemfo 19:15
Na Hesekia bɔɔ mpae kyerɛɛ Awurade se, “Asafo Awurade, Israel Nyankopɔn a wɔasi wo hene wɔ Kerubim ntam. Wo nko ara na woyɛ Onyankopɔn wɔ asase so ahenni nyinaa so. Wo na wobɔɔ ɔsoro ne asase. 
/// 2 Ahemfo 19:16
Brɛ wʼaso ase, Awurade, na tie! Bue wʼani, Awurade, na hwɛ. Tie nsɛm a Sanaherib asoma de abɛsopa Onyankopɔn teasefo no.
/// 2 Ahemfo 19:17
“Awurade, ɛyɛ nokware sɛ Asiria ahemfo asɛe aman yi nyinaa, sɛnea nkra no ka no. 
/// 2 Ahemfo 19:18
Na wɔatow anyame a wɔwɔ saa aman yi so no agu gya mu, ahyew wɔn, efisɛ wɔnyɛ anyame, na mmom wɔyɛ nnua ne abo a nnipa de wɔn nsa ayɛ. 
/// 2 Ahemfo 19:19
Afei, Awurade, yɛn Nyankopɔn, gye yɛn fi ne tumi ase, na ɛbɛma ahenni a ɛwɔ asase so nyinaa ahu sɛ wo nko ara, Awurade, na woyɛ Onyankopɔn.”
/// 2 Ahemfo 19:20
Yesaia Hyɛ Yuda Gye Ho NkɔmNa Amos babarima Yesaia de saa nkra yi kɔmaa Hesekia se, “Sɛɛ na Awurade, Israel Nyankopɔn se: Esiane sɛ woabɔ me mpae afa Asiriahene Sanaherib ho nti, 
/// 2 Ahemfo 19:21
eyi ne asɛm a Awurade aka atia no:“ ‘Ɔbabeabun Sion sopa wo,na ɔserew wo.Ɔbabea Yerusalem di wo ho fɛw,na ɔwosow ne ti bere a woreguan.
/// 2 Ahemfo 19:22
Hena na wugye di sɛ woyeyaw no, di ne ho fɛw nso?Hena na womaa wo nne so tiaa nona wohwɛɛ no ahantan so?Ɛyɛ Israel ɔkronkronni no!
/// 2 Ahemfo 19:23
Wonam wʼasomafo soadi Awurade ho fɛw.Na woaka se,“Me nteaseɛnam dodow ntimaforo mmepɔw atenten.Yiw Lebanon mmepɔw a ɛwoware pa ara no.Matwitwa ne sida dua atenten no,ne nʼapepaw a ɛyɛ fɛ no agu fam.Madu ne mmepɔw a ɛwɔ akyirikyiri no so,ne ne kwaeberentuw mu.
/// 2 Ahemfo 19:24
Matutu mmura wɔ ahɔho nsase bebree sode ne nsu pa no adwudwo me ho.Mpo, mepaee Misraim nsubɔnten musɛnea mʼakofo betumi atwa!”
/// 2 Ahemfo 19:25
“ ‘Na Montee ɛ?Bere tenten a atwam, na mehyɛ too hɔ.Bere bi a atwam no na medwenee ho;afei mama aba mu sɛ,moadan ɔman a mosɛe nkuropɔn a wɔabɔho ban.
/// 2 Ahemfo 19:26
Wɔn nkurɔfo a tumi afi wɔn nsa noho adwiriw wɔn, na animguase aka wɔn.Wɔte sɛ afuw so nnua,ne afifide foforo a ɛyɛ mmrɛw.Wɔte sɛ sare a efifi ɔdan atifia ɛhyew ansa na anyin.
/// 2 Ahemfo 19:27
“ ‘Nanso minim nea wotebere a woba ne bere a wokɔne sɛnea wo bo huru tia me.
/// 2 Ahemfo 19:28
Na esiane sɛ wo bo huru tia mena wʼahantan adu mʼasom nti,mede me darewa bɛhyɛ wo hwenem,na mede akwankyerɛ dade ahyɛ wʼanom,mɛma wo afa ɔkwan a wofaa so bae no soasan wʼakyi.’
/// 2 Ahemfo 19:29
“Eyi na ɛbɛyɛ nsɛnkyerɛnne ama wo, Hesekia:“Saa afe yi wubedi nea ɛno ankasa fifii.Afe a ɛto so abien no, wubedi nea efi mu ba.Nanso afe a ɛto so abiɛsa no de, wo ara dua na twa,yɛ bobe nturo na di so aba.
/// 2 Ahemfo 19:30
Bio, nkae bi a ofi Yuda fibegye ntin wɔ fam na wasow aba wɔ soro.
/// 2 Ahemfo 19:31
Na nkae bi befi Yerusalem aba,na nkae dɔm afi Bepɔw Sion so.Asafo Awurade pɛ mu na eyi bɛyɛ.
/// 2 Ahemfo 19:32
“Eyi ne asɛm a Awurade ka fa Asiriahene ho:“Ɔrenhyɛn saa kuropɔn yi muna ɔrentow bɛmma wɔ ha.Ɔremfa nkatabo mmegyina kuropɔn no akyina ɔrensi pie ntua nʼano.
/// 2 Ahemfo 19:33
Ɔhene no kwan a ɔfaa so bae no ara so na ɔbɛsan afa akɔ nʼankasa man mu.Awurade ka se,ɔrenwura saa kurow yi mu.
/// 2 Ahemfo 19:34
Esiane mʼankasa mʼanuonyam ne mʼakoa Dawid nti,mɛbɔ ho ban.”
/// 2 Ahemfo 19:35
Saa anadwo no, Awurade bɔfo kɔɔ Asiria nsraban mu, kokum Asiria asraafo no mpem ɔha aduɔwɔtwe anum. Asiriafo a wɔkae no nyan anɔpa no, wohuu sɛ afunu gugu mmɔnten so baabiara. 
/// 2 Ahemfo 19:36
Na Asiriahene Sanaherib gyaee ɔko no, kɔɔ nʼankasa nʼasase so. Ɔkɔtenaa nʼahenkurow Ninewe mu.
/// 2 Ahemfo 19:37
Da koro bi a ɔresom wɔ ne nyame Nisrok abosonnan mu no, ne mmabarima Adramelek ne Sareser de wɔn afoa kokum no. Woguan fii hɔ kɔtenaa Ararat asase so, na ne babarima foforo Esarhadon bedii nʼade sɛ Asiriahene.
