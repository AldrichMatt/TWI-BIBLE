/// Nnwom 41:1
Dwom Dawid dwom.Nhyira ne onipa a mmɔborɔni asɛm ho hia no;Awurade gye no wɔ amanehunu bere mu.
/// Nnwom 41:2
Awurade bɛbɔ ne ho ban na wakora ne kra;obehyira no wɔ asase no so;ɔrennyaa no mma nʼatamfo apɛde.
/// Nnwom 41:3
Awurade bɛhwɛ no wɔ ne yare mpa sona wagye no asi hɔ.
/// Nnwom 41:4
Mekae se, “Ao Awurade hu me mmɔbɔ;sa me yare, efisɛ mayɛ bɔne atia wo.”
/// Nnwom 41:5
Mʼatamfo de adwene bɔne ka fa me ho se:“Da bɛn na obewu ama ne din ayera?”
/// Nnwom 41:6
Bere biara a obi ba me nkyɛn no,ɔka atosɛm, na ne koma hɔre dinsɛe;ofi adi kɔ a, ɔde kodi nseku.
/// Nnwom 41:7
Mʼatamfo nyinaa keka asomsɛm fa me ho;wosusuw bɔne ma me na wɔka se:
/// Nnwom 41:8
“Ɔyare bɔne bi abɔ no;ɔrensɔre mfi nea ɔda hɔ bio.”
/// Nnwom 41:9
Mpo me yɔnko pa ara a mede me ho too no so,nea me ne no too nsa didii no,asɔre atia me.
/// Nnwom 41:10
Nanso wo, Awurade, hu me mmɔbɔ;ma me so, na mintua wɔn so ka.
/// Nnwom 41:11
Minim sɛ wʼani sɔ me,na me tamfo renni me so nkonim.
/// Nnwom 41:12
Me nokwaredi mu, wukura me muna wode me gyina wʼanim afebɔɔ.
/// Nnwom 41:13
Nhyira nka Awurade, Israel Nyankopɔn,nnɛ ne daa nyinaa.Amen! ne Amen!
