/// Nnwom 35:1
Dwom Dawid dwom.Awurade wo ne wɔn a wɔne me di asi no nni asi;ko tia wɔn a wɔko tia me.
/// Nnwom 35:2
Fa wo nkatabo ne wʼakode;na sɔre bra bɛboa me.
/// Nnwom 35:3
Twe peaw ne abonnuawɔ wɔn a wɔtaa me no so.Ka kyerɛ me kra se,“Mene wʼagyenkwa.”
/// Nnwom 35:4
Wɔn a wɔpɛ sɛ wokum me no,ma wɔn anim ngu ase;wɔn a wɔbɔ me sɛe ho pɔw no,ma wɔmfa aniwu nsan wɔn akyi.
/// Nnwom 35:5
Ma wɔnyɛ sɛ ntɛtɛ a mframa bɔ guwɔn a Awurade bɔfo repam wɔn no.
/// Nnwom 35:6
Ma wɔn akwan so nnuru sum na ɛso ɛnyɛ toro,na Awurade bɔfo ntaa wɔn.
/// Nnwom 35:7
Esiane sɛ wɔde ɔtan sum me afiri kwa,na wotuu amoa maa me a menyɛɛ wɔn hwee no nti
/// Nnwom 35:8
ma ɔsɛe mmefu wɔn muna ɔtan no a wɔde hintaw no nyi wɔn,na ma wɔnhwe amoa no mu nsɛe.
/// Nnwom 35:9
Afei me kra ani begye wɔ Awurade muna wasɛpɛw ne ho wɔ ne nkwagye mu.
/// Nnwom 35:10
Me nipadua nyinaa bɛteɛ mu aka se,“Hena na ɔte sɛ wo, Awurade?Wugye ohiani fi ahoɔdenfo nsam,ne nea onni bi fi apoobɔfo nsam.”
/// Nnwom 35:11
Adansekurumfo sɔre;wobisa me nneɛma a minnim ho hwee ho asɛm.
/// Nnwom 35:12
Wɔde bɔne tua papa a meyɛ so kana wɔma me kra yɛ basaa.
/// Nnwom 35:13
Nanso bere a wɔyaree no, mifuraa atweaatamna mede akɔnkyen brɛɛ me ho ase.Bere a me mpaebɔ ho mmuae nnya mmae no,
/// Nnwom 35:14
mekɔɔ so twaa adwo,sɛnea meyɛ ma mʼadamfo anaa onuabarima.Mede awerɛhow sii me ti asete sɛ nea meregyam me na.
/// Nnwom 35:15
Nanso bere a mihintiw no wɔde anigye boaa wɔn ho ano;afowfo twaa me ho hyiae a minnim,na wodii me ho nseku a wɔantwa so da.
/// Nnwom 35:16
Wɔde adwemmɔne dii me ho fɛw te sɛ nnipa a wonni nyamesu,wɔtwɛree wɔn se guu me so.
/// Nnwom 35:17
Awurade, wobɛhwɛ wɔn akosi da bɛn?Gye me nkwa fi wɔn sɛe mu,gye me nkwa a ɛsom bo no fi saa gyata yi nsam.
/// Nnwom 35:18
Na mɛda wo ase wɔ guabɔ kɛse ase;wɔ nnipa dodow mu na mɛkamfo wo.
/// Nnwom 35:19
Mma mʼatamfo a wɔtan me kwa nonhwɛ me haw nserew.Mma wɔn a menyɛɛ wɔn hwee nanso wɔtan me nommfa adwene bɔne mmu me anikyiw.
/// Nnwom 35:20
Wɔnnkasa asomdwoe so,na mmom, wɔde ntwatosotia nnipa a wɔmpɛ wɔn ho asɛm wɔ asase yi so.
/// Nnwom 35:21
Wɔhwɛ me haw ka se, “Yiw! Yiw,yɛde yɛn ankasa ani ahu.”
/// Nnwom 35:22
Awurade, woahu na mmua wʼano.Ntwe wo ho nkɔ akyiri, Awurade.
/// Nnwom 35:23
Nyan, sɔre na bɛbɔ me ho ban!Ka bi ma me, me Nyankopɔn ne mʼAwurade.
/// Nnwom 35:24
Di mʼasɛm ma me wɔ wo trenee no mu, Awurade me Nyankopɔn;mma wɔnnhwɛ me haw nserew.
/// Nnwom 35:25
Mma wɔnnwene nka se, “Yiw, nea yɛpɛ ni!”anaa wɔnnka se, “Yɛanya no.”
/// Nnwom 35:26
Ma wɔn a wɔhwɛ me haw serew me wɔ mʼahohiahia mu nonyinaa anim ngu ase na wɔnyɛ basaa;ma wɔn a wodi me so akokurokosɛm nonhyɛ aniwu ne animguase atade.
/// Nnwom 35:27
Ma wɔn a wodi ahurusi wɔ me bembu ho nomfa anigye ne ahosɛpɛw nteɛ mubere nyinaa mu; ma wɔnka se, “Momma Awurade so,ɔno na nʼani gye ne somfo yiyedi ho.”
/// Nnwom 35:28
Me tɛkrɛma bɛka wo trenee,ne wʼayeyi, da mu nyinaa.
