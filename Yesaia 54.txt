/// Yesaia 54:1
Sion Daakye Anuonyam“To nnwom, obonin,wo a wonwoo da;pae mu to nnwom, teɛ mu di ahurusi,wo a awo nkaa wo da;efisɛ ɔbea a wannya awo da no mmadɔɔso sen nea ɔwɔ kunu,”Awurade na ose.
/// Yesaia 54:2
“Trɛw wo ntamadan no mu;twe wo ntamadan ntwamu no mu,nnyae yɛ;toa wo ntampehama no so,bobɔ wo nnyinaso no so ma entim yiye.
/// Yesaia 54:3
Efisɛ wobɛtrɛw akɔ nifa ne benkum;wʼasefo begye aman afana wɔatena wɔn nkuropɔn amamfo so.
/// Yesaia 54:4
“Nsuro; wʼanim rengu ase.Nsuro aniwu; wɔremmrɛ wo ase.Wo werɛ befi wo mmabun mu aniwuna wo kunayɛ mu ahohora nso worenkae bio.
/// Yesaia 54:5
Na wo Bɔfo yɛ wo kunuAsafo Awurade ne ne din,Israel Kronkronni no yɛ wo Gyefo.Wɔfrɛ no asase nyinaa so Nyankopɔn.
/// Yesaia 54:6
Awurade bɛsan afrɛ wote sɛ ɔyere a woagyaa no na odi yaw wɔ ne koma mu,ɔyere a ɔwaree mmabaabere muna wogyaa no mpofirim,” wo Nyankopɔn na ose.
/// Yesaia 54:7
“Migyaw wo bere tiaa bi mu,nanso mifi ayamhyehye a mu dɔ mu bɛsan de wo aba.
/// Yesaia 54:8
Abufuw mmoroso mu,mede mʼani hintaw wo mmere tiaa bi,nanso mʼayamye a ɛnsa da nti,mehu wo mmɔbɔ,”nea Awurade, wo Gyefo se ni.
/// Yesaia 54:9
“Eyi te sɛ Noa mmere so a mekaa ntam semeremma nsuyiri nkata asase ani bio.Enti afei maka ntam se meremma me bo mfuw wo bio,na merenka wʼanim bio.
/// Yesaia 54:10
Sɛ mmepɔw wosow,na nkoko tutu a,me dɔ a ɛnsa da a mewɔ ma wo no renhinhimna mʼasomdwoe apam no rentwa mu,”sɛɛ na Awurade a ɔwɔ ahummɔbɔ ma mo no se.
/// Yesaia 54:11
“Kuropɔn a ahum abubu wo na wɔnkyekyee wo werɛ ɛ,mede abo anintɔnka besiesie wo,na mede aboɔdemmo bibiri ayɛ wo fapem.
/// Yesaia 54:12
Mede bogyabo bɛto wʼabantifi afasu,na mede abohemaa a ɛhyerɛn ayɛ wʼapon,na mede aboɔdemmo ayɛ wʼafasu nyinaa.
/// Yesaia 54:13
Awurade bɛkyerɛkyerɛ wo mmabarima nyinaa,na wo mma asomdwoe bɛdɔɔso.
/// Yesaia 54:14
Wubetim wɔ trenee mu:Wo ne nhyɛsotraso ntam kwan bɛwareworensuro biribiara.Ahupoo bɛkɔ akyirikyiri,na ɛremmɛn wo.
/// Yesaia 54:15
Sɛ obi tow hyɛ wo so a, na emfi me;na nea ɔtow hyɛ wo so no de ne ho bɛma wo.
/// Yesaia 54:16
“Hwɛ, ɛyɛ me na mebɔɔ ɔtomfoa ofita nnyansramma mu ma ɛdɛwna ɔde ahoɔden bɔ akode a ɛfata ne dwumadi.Na ɛyɛ me na mabɔ ɔsɛefo sɛ ɔmmɛsɛe ade;
/// Yesaia 54:17
akode biara a wɔabɔ atia wo no rennyinana tɛkrɛma biara a ɛbɛbɔ wo sobo no wobɛbɔ agu.Eyi ne Awurade nkoa agyapade,ne wɔn bembu a efi me,”Awurade na ose.
