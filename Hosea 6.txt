/// Hosea 6:1
Israel Nni Ahonu“Mommra, momma yɛnsan nkɔ Awurade nkyɛn.Watetew yɛn mu asinasinnanso ɔbɛsa yɛn yare.Wapirapira yɛnnanso ɔbɛkyekyere yɛn apirakuru.
/// Hosea 6:2
Nnaanu akyi, ɔbɛma yɛanya ahoɔden;nansa so, ɔde yɛn besi yɛn sibeana yɛanya nkwa wɔ nʼanim.
/// Hosea 6:3
Momma yennye Awurade nto mu;momma yɛnkɔ so nnye no nto mu.Sɛnea owia pue da biara no, obepue;ɔbɛba yɛn nkyɛn te sɛ osu a ɛtɔ awɔwbere muanaa asusow bere mu su a ɛfɔw asase.”
/// Hosea 6:4
“Dɛn na metumi de wo ayɛ, Efraim?Dɛn na metumi de wo ayɛ, Yuda?Mo dɔ te sɛ anɔpa bɔ,ɛte sɛ anɔpa bosu a etu yera.
/// Hosea 6:5
Mede mʼadiyifo twitwaa mo mu asinasin,mede mʼanom nsɛm kunkum mo;mʼatemmu baa mo so sɛ anyinam.
/// Hosea 6:6
Mepɛ ahummɔbɔ na ɛnyɛ afɔrebɔ,mepɛ Onyankopɔn ho nimdeɛ sen ɔhyew afɔre.
/// Hosea 6:7
Wɔabu apam no so sɛnea Adam yɛe.Wɔanni me nokware wɔ hɔ.
/// Hosea 6:8
Gilead yɛ atirimɔdenfo kuropɔna mogya anammɔn akeka hɔ.
/// Hosea 6:9
Sɛnea akwamukafo ka kwan mu nosaa ara na asɔfokuw no nso yɛ;wodi awu wɔ Sekem tempɔn so,yɛ nnebɔne a ɛyɛ animguase.
/// Hosea 6:10
Mahu ahodwiriwde wɔ Israelfi.Ɛhɔ, Efraim kɔ aguamammɔ muIsrael gu ne ho fi.
/// Hosea 6:11
“Na wo Yuda nso,wɔahyɛ otwa bere ama wo.“Bere biara a mede me nkurɔfo siade bɛsan ama wɔn no,
