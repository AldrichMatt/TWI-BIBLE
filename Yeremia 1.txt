/// Yeremia 1:1
Nsɛm a efi Yeremia nkyɛn ni. Yeremia yɛ Hilkia babarima a na ɔyɛ Anatot asɔfo no mu baako wɔ Benyamin asase so. 
/// Yeremia 1:2
Awurade asɛm baa ne nkyɛn wɔ Yosia a ɔyɛ Yuda hene Amon babarima adedi afe a ɛto so dumiɛnsa no mu. 
/// Yeremia 1:3
Ɛtoaa so wɔ Yuda hene Yosia babarima Yehoiakim bere so, kosii Yuda hene Yosia babarima Sedekia bere so a nnipa a wɔte Yerusalem kɔɔ nkoasom mu wɔ adedi no afe a ɛto so dubaako no ɔsram a ɛto so anum no mu.
/// Yeremia 1:4
Yeremia FrɛAwurade asɛm baa me nkyɛn se,
/// Yeremia 1:5
“Ansa na mereyɛ wo wɔ awotwaa mu no na minim wo;ansa na wɔrebɛwo wo no, miyii wo sii nkyɛn;meyɛɛ wo odiyifo maa aman no.”
/// Yeremia 1:6
Mekae se, “Aa, Otumfo Awurade minnim kasa; meyɛ abofra.”
/// Yeremia 1:7
Awurade ka kyerɛɛ me se, “Nka se ‘meyɛ abofra.’ Ɛsɛ sɛ wokɔ obiara a mɛsoma wo no nkyɛn na woka asɛm biara a mɛhyɛ wo sɛ ka no. 
/// Yeremia 1:8
Nsuro wɔn, efisɛ meka wo ho, na magye wo,” nea Awurade se ni.
/// Yeremia 1:9
Na Awurade teɛɛ ne nsa de kaa mʼano na ɔka kyerɛɛ me se, “Mprempren mede me nsɛm ahyɛ wʼanom. 
/// Yeremia 1:10
Hwɛ, nnɛ, mede wo asi aman ne ahenni so sɛ, tutu na dwiriw gu, sɛe na tu gu, kyekyere na dua.”
/// Yeremia 1:11
Na Awurade asɛm baa me nkyɛn se, “Dɛn na wuhu yi, Yeremia?”Na mibuae se, “Mihu ɔsonkoran dubaa.”
/// Yeremia 1:12
Na Awurade ka kyerɛɛ me se, “Wahu no yiye, na merehwɛ anim sɛ mʼasɛm bɛba mu.”
/// Yeremia 1:13
Awurade asɛm baa me nkyɛn bio se, “Dɛn na wuhu yi?”Mibuae se, “Mihu kuku a ɛrehuru sɛ ano rekyea akyerɛ yɛn fi atifi fam.”
/// Yeremia 1:14
Awurade ka kyerɛɛ me se, “Wobefi atifi fam de amanehunu aba wɔn a wɔte asase no so nyinaa so. 
/// Yeremia 1:15
Merebɛfrɛ atifi ahenni mu nnipa nyinaa,” nea Awurade se ni.“Wɔn ahemfo de wɔn ahengua bɛbaabesisi Yerusalem kuropɔn apon ano;wɔbɛtow ahyɛ nʼafasu a atwa ahyiane Yuda nkurow nyinaa so.
/// Yeremia 1:16
Mebu me nkurɔfo atɛnwɔ wɔn amumɔyɛ sɛ wɔagyaw me,sɛ wɔhyew nnuhuam ma anyame afoforona wɔkotow sɔre nea wɔde wɔn nsa ayɛ.
/// Yeremia 1:17
“Siesie wo ho! Sɔre na ka nea mɛka akyerɛ wo biara kyerɛ wɔn. Mma wɔmmmɔ wo hu, anyɛ saa a mɛma woabɔ hu wɔ wɔn anim. 
/// Yeremia 1:18
Nnɛ, mayɛ wo kuropɔn a ɛwɔ bammɔ, dadedum ne kɔbere fasu sɛ wobɛsɔre atia asase no nyinaa, Yuda ahemfo, nʼadwumayɛfo, asɔfo ne nnipa a wɔwɔ asase no so. 
/// Yeremia 1:19
Wɔbɛko atia wo, nanso wɔrentumi nni wo so nkonim, efisɛ meka wo ho na megye wo,” sɛnea Awurade se ni.
