/// 4 Mose 7:1
Da a Mose wiee Ahyiae Ntamadan no hyehyɛ no, ɔsraa ho nyinaa ngo, tew mu nneɛma nyinaa ho. Ɔsan sraa afɔremuka ne ho nkuku ne nkaka nyinaa ngo, tew ho nso. 
/// 4 Mose 7:2
Afei, Israel mpanyimfo ne mmusuakuw no mu mpanyin a wɔhwɛɛ nnipakan no so no nyinaa de wɔn afɔrebɔde bae. 
/// 4 Mose 7:3
Wɔde nteaseɛnam asia a wɔakatakata ho ne anantwi dumien na ɛbae. Na nteaseɛnam no baako biara yɛ mpanyimfo baanu de, a nantwi baako yɛ wɔn mu biara de. Wɔde ne nyinaa maa Awurade wɔ Ahyiae Ntamadan no anim.
/// 4 Mose 7:4
Awurade ka kyerɛɛ Mose se, 
/// 4 Mose 7:5
“Gye wɔn akyɛde no na fa nteaseɛnam no yɛ Ahyiae Ntamadan no ho adwuma. Fa ma Lewifo no na obiara mfa nni dwuma biara a ɛsɛ sɛ odi.”
/// 4 Mose 7:6
Enti Mose de nteaseɛnam no ne anantwi no maa Lewifo no. 
/// 4 Mose 7:7
Ɔmaa Gerson ne ne nkurɔfo nteaseɛnam abien ne anantwi anan sɛnea na ehia ma wɔn dwumadi, 
/// 4 Mose 7:8
na ɔmaa Merari ne ne nkurɔfo nso nteaseɛnam anan ne anantwi awotwe a Aaron babarima Itamar na na odi so panyin. 
/// 4 Mose 7:9
Wɔamma Kohat nkurɔfo nteaseɛnam no bi, efisɛ na ɛsɛ sɛ wɔsoa wɔn kyɛfa a ɛfa Ahyiae Ntamadan no ho nneɛma no ho no wɔ wɔn mmati so.
/// 4 Mose 7:10
Mpanyimfo a wodi anim no nso de nsrabɔ akyɛde beguu afɔremuka no anim da a wɔresra afɔremuka no ngo no. 
/// 4 Mose 7:11
Awurade ka kyerɛɛ Mose se, “Kyekyɛ nna a obiara de nʼafɔrebɔde bɛba afɔremuka no so.”
/// 4 Mose 7:12
Aminadab babarima Nahson a ofi Yuda abusuakuw mu na ɔde nʼafɔrebɔde baa da a edi kan no.
/// 4 Mose 7:13
Nneɛma a ɔde bae no yɛ:dwetɛ prɛte baako a emu duru yɛ kilogram baako ne fa, dwetɛ kuruwa kɛse bi a ɛbɛyɛ kilogram baako a ne nyinaa na wɔde asikresiam muhumuhu a wɔde ngo afra ahyɛ no amaama;
/// 4 Mose 7:14
sikakɔkɔɔ adaka baako a ɛkari gram ɔha ne dunan () a wɔde aduhuam ahyɛ no ma;
/// 4 Mose 7:15
ɔde nantwinini ba, odwennini ne oguamma a wadi afe bae sɛ ɔhyew afɔrebɔde.
/// 4 Mose 7:16
Wɔde ɔpapo bae sɛ bɔne ho afɔrebɔde
/// 4 Mose 7:17
ne anantwi abien, adwennini anum, mmirekyi anum ne nguantenmma a wɔn mu biara adi afe, anum bae sɛ wɔn asomdwoe afɔrebɔde.Eyi ne Nahson, Aminadab ba afɔrebɔde.
/// 4 Mose 7:18
Da a ɛto so abien no, Suar babarima Netanel a ɔda Isakar abusuakuw ano no de nʼafɔrebɔde bae.
/// 4 Mose 7:19
Na nʼafɔrebɔde no yɛ:dwetɛ prɛte a ɛyɛ kilogram baako ne fa ne dwetɛ hweaseammɔ a emu duru yɛ kilogram baako a wɔde atoko afɔrebɔde a ɛyɛ asikresiam muhumuhu a wɔde ngo afra ahyehyɛ no amaama.
/// 4 Mose 7:20
Sikakɔkɔɔ nnwetɛbona baako a ɛkari gram ɔha ne dunan () a wɔde aduhuam ahyɛ no ma;
/// 4 Mose 7:21
nantwi ba, odwennini ne oguamma a wɔadi afe bae sɛ ɔhyew afɔre,
/// 4 Mose 7:22
ɔpapo sɛ bɔne ho afɔre
/// 4 Mose 7:23
ne anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre.Eyi ne afɔre a Suar babarima Netanel de bae.
/// 4 Mose 7:24
Ne nnansa so no, Helon babarima Eliab a ɔda Sebulon abusuakuw ano no de nʼafɔrebɔde bae.
/// 4 Mose 7:25
Na nʼafɔrebɔde no yɛ:dwetɛ prɛte a ɛyɛ kilogram baako ne fa ne dwetɛ hweaseammɔ a emu duru yɛ kilogram baako. Na wɔde atoko afɔrebɔde a ɛyɛ asikresiam a wɔayam no muhumuhu a wɔde ngo afra ahyɛ no amaama;
/// 4 Mose 7:26
sikakɔkɔɔ akorade a emu duru yɛ gram ɔha ne dunan () a wɔde aduhuam ahyɛ no ma;
/// 4 Mose 7:27
nantwi ba, odwennini ne oguamma a wɔadi afe bae sɛ ɔhyew afɔre,
/// 4 Mose 7:28
ɔpapo sɛ bɔne ho afɔre
/// 4 Mose 7:29
ne anantwi abien, adwennini anum ne mpapo anum sɛ asomdwoe afɔre.Eyi ne afɔre a Helon babarima Eliab de bae.
/// 4 Mose 7:30
Ne nnaanan so no, Sedeur babarima Elisur a ɔda Ruben abusuakuw ano no de nʼafɔrebɔde bae.
/// 4 Mose 7:31
Na nʼafɔrebɔde no yɛ:dwetɛ prɛte a ɛyɛ kilogram baako ne fa. Na wɔde atoko afɔrebɔde a ɛyɛ asikresiam a wɔayam no muhumuhu a wɔde ngo afra ahyɛ no amaama.
/// 4 Mose 7:32
Sikakɔkɔɔ akorade a emu duru yɛ gram ɔha ne dunan () a wɔde aduhuam ahyɛ no ma.
/// 4 Mose 7:33
Nantwi ba, odwennini ne oguamma onini a wadi afe bae sɛ ɔhyew afɔre,
/// 4 Mose 7:34
ɔpapo sɛ bɔne ho afɔre;
/// 4 Mose 7:35
ne anantwi abien, adwennini anum, mpapo anum ne nguantenmma anum a wɔn mu biara adi afe.Eyi ne afɔre a Sedeur babarima Elisur de bae.
/// 4 Mose 7:36
Ne nnaanum so no, Surisadai babarima Selumiel a ɔda Simeon abusuakuw ano no de nʼafɔrebɔde bae.
/// 4 Mose 7:37
Na nʼafɔrebɔde no yɛ:dwetɛ prɛte a ɛyɛ kilogram baako ne fa ne dwetɛ hweaseammɔ a emu duru yɛ kilogram baako na wɔde atoko afɔrebɔde a ɛyɛ asikresiam a wɔayam no muhumuhu a wɔde ngo afra ahyɛ no amaama;
/// 4 Mose 7:38
sikakɔkɔɔ akorade a emu duru yɛ gram ɔha ne dunan () a wɔde aduhuam ahyɛ no ma;
/// 4 Mose 7:39
nantwi ba, odwennini ne oguamma onini a wɔadi afe bae sɛ ɔhyew afɔre,
/// 4 Mose 7:40
ɔpapo sɛ bɔne ho afɔre,
/// 4 Mose 7:41
ne anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre bae.Eyi ne afɔre a Surisadai ba Selumiel de bae.
/// 4 Mose 7:42
Ne nnansia so no, Deguel babarima Eliasaf a ɔda Gad abusuakuw ano no de nʼafɔrebɔde bae.
/// 4 Mose 7:43
Na nʼafɔrebɔde no yɛ:dwetɛ prɛte a ɛyɛ kilogram baako ne fa ne dwetɛ hweaseammɔ a emu duru yɛ kilogram baako a wɔde atoko afɔrebɔde a ɛyɛ asikresiam muhumuhu a wɔde ngo afra ahyehyɛ no amaama;
/// 4 Mose 7:44
sikakɔkɔɔ akorade bi a ɛkari gram ɔha ne dunan () a wɔde aduhuam ahyɛ no ma;
/// 4 Mose 7:45
nantwi ba, odwennini ne oguamma a wadi afe bae sɛ ɔhyew afɔre,
/// 4 Mose 7:46
ɔpapo sɛ bɔne ho afɔre;
/// 4 Mose 7:47
anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre.Eyi ne afɔre a Deguel ba Eliasaf de bae.
/// 4 Mose 7:48
Ne nnanson so no, Amihud babarima Elisama a ɔda Efraim abusuakuw ano no de nʼafɔrebɔde bae.
/// 4 Mose 7:49
Na nʼafɔrebɔde no yɛ:dwetɛ prɛte a ɛyɛ kilogram baako ne fa ne dwetɛ hweaseammɔ a emu duru yɛ kilogram baako. Na wɔde atoko afɔrebɔde a ɛyɛ asikresiam muhumuhu a wɔde ngo afra ahyehyɛ no amaama;
/// 4 Mose 7:50
sikakɔkɔɔ akorade a ɛkari gram ɔha ne dunan () a wɔde aduhuam ahyɛ no ma;
/// 4 Mose 7:51
nantwi ba, odwennini ne oguamma a wadi afe bae sɛ ɔhyew afɔre;
/// 4 Mose 7:52
ɔpapo sɛ bɔne ho afɔre;
/// 4 Mose 7:53
ne anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre.Eyi ne afɔre a Amihud babarima Elisama de bae.
/// 4 Mose 7:54
Ne nnaawɔtwe so no, Pedahsur babarima Gamaliel a ɔda Manase abusuakuw ano no de nʼafɔrebɔde bae.
/// 4 Mose 7:55
Na nʼafɔrebɔde no yɛ:dwetɛ prɛte a ɛyɛ kilogram baako ne fa ne dwetɛ hweaseammɔ a emu duru yɛ kilogram baako. Na wɔde atoko afɔrebɔde a ɛyɛ asikresiam muhumuhu a wɔde ngo afra ahyehyɛ no amaama;
/// 4 Mose 7:56
sikakɔkɔɔ akorade bi a ɛkari nnwetɛbona du a wɔde aduhuam ahyɛ no ma;
/// 4 Mose 7:57
nantwi ba, odwennini ne oguamma a wadi afe bae sɛ ɔhyew afɔre;
/// 4 Mose 7:58
ɔpapo sɛ bɔne ho afɔre;
/// 4 Mose 7:59
ne anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre.Eyi ne afɔre a Pedahsur ba Gamaliel de bae.
/// 4 Mose 7:60
Ne nnankron so no, Gideoni babarima Abidan a ɔda Benyamin abusuakuw ano no de nʼafɔrebɔde bae.
/// 4 Mose 7:61
Na nʼafɔrebɔde no yɛ:dwetɛ prɛte a ɛyɛ kilogram baako ne fa ne dwetɛ hweaseammɔ a emu duru yɛ kilogram baako. Na wɔde atoko afɔrebɔde a ɛyɛ asikresiam muhumuhu a wɔde ngo afra ahyehyɛ no amaama;
/// 4 Mose 7:62
sikakɔkɔɔ akorade a ɛkari gram ɔha ne dunan () a wɔde aduhuam ahyɛ no ma;
/// 4 Mose 7:63
nantwi ba, odwennini ne oguamma a wadi afe bae sɛ ɔhyew afɔre;
/// 4 Mose 7:64
ɔpapo sɛ bɔne ho afɔre;
/// 4 Mose 7:65
ne nantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre.Eyi ne afɔre a Gideoni babarima Abidan de bae.
/// 4 Mose 7:66
Ne nnadu so no, Amisadai babarima Ahieser a ɔda Dan abusuakuw ano no de nʼafɔrebɔde bae.
/// 4 Mose 7:67
Na nʼafɔrebɔde no yɛ:dwetɛ prɛte a ɛyɛ kilogram baako ne fa ne dwetɛ hweaseammɔ a emu duru yɛ kilogram baako. Na wɔde atoko afɔrebɔde a ɛyɛ asikresiam a wɔayam no muhumuhu a wɔde ngo afra ahyehyɛ no amaama;
/// 4 Mose 7:68
sikakɔkɔɔ akorade a ɛkari gram ɔha ne dunan () a wɔde aduhuam ahyɛ no ma;
/// 4 Mose 7:69
nantwi ba, odwennini ne oguamma onini a wadi afe bae sɛ ɔhyew afɔre;
/// 4 Mose 7:70
ɔpapo sɛ bɔne ho afɔre;
/// 4 Mose 7:71
ne anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre.Eyi ne afɔre a Amisadai babarima Ahieser de bae.
/// 4 Mose 7:72
Ne nna dubaako so no, Okran babarima Pagiel a ɔda Aser abusuakuw ano no de nʼafɔrebɔde bae.
/// 4 Mose 7:73
Na nʼafɔrebɔde no yɛ:dwetɛ prɛte a ɛyɛ kilogram baako ne fa ne dwetɛ hweaseammɔ a emu duru yɛ kilogram baako. Na wɔde atoko afɔrebɔde a ɛyɛ asikresiam a wɔayam no muhumuhu a wɔde ngo afra ahyehyɛ no amaama;
/// 4 Mose 7:74
sikakɔkɔɔ akorade a ɛkari gram ɔha ne dunan () a wɔde aduhuam ahyɛ no ma;
/// 4 Mose 7:75
nantwi ba, odwennini ne oguamma onini a wadi afe bae sɛ ɔhyew afɔre;
/// 4 Mose 7:76
ɔpapo sɛ bɔne ho afɔre;
/// 4 Mose 7:77
ne anantwi abien, adwennini anum, mmirekyinini anum ne nguantenmma anum a wɔn mu biara adi afe sɛ asomdwoe afɔre.Eyi ne afɔre a Okran babarima Pagiel de bae.
/// 4 Mose 7:78
Ne nnadumien so no, Enan babarima Ahira a ɔda Naftali abusuakuw ano no de nʼafɔrebɔde bae.
/// 4 Mose 7:79
Na nʼafɔrebɔde no yɛ:dwetɛ prɛte a ɛyɛ kilogram baako ne fa ne dwetɛ hweaseammɔ a emu duru yɛ kilogram baako. Na wɔde atoko afɔrebɔde a ɛyɛ asikresiam a wɔayam no muhumuhu a wɔde ngo afra ahyehyɛ no amaama;
/// 4 Mose 7:80
sikakɔkɔɔ akorade a ɛkari gram ɔha ne dunan () a wɔde aduhuam ahyɛ no ma;
/// 4 Mose 7:81
nantwi ba, odwennini ne oguamma onini a wadi afe bae sɛ ɔhyew afɔre;
/// 4 Mose 7:82
ɔpapo sɛ bɔne ho afɔre;
/// 4 Mose 7:83
ne anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre.Eyi ne afɔre a Enan babarima Ahira de bae.
/// 4 Mose 7:84
Eyinom ne afɔremuka no afɔrebɔde a Israel mpanyimfo de ba bɛsraa afɔremuka no, nam so bɔɔ no atenase:dwetɛ mprɛte dumien, dwetɛ hweaseammɔ dumien ne sikakɔkɔɔ aduhuam nnwetɛbona dumien. 
/// 4 Mose 7:85
Ne nyinaa mu, na dwetɛ nneɛma no kari bɛyɛ kilogram aduasa, na prɛte biara kari bɛyɛ kilogram baako ne fa, na hweaseammɔ no nso mu duru yɛ kilogram baako. 
/// 4 Mose 7:86
Sikakɔkɔɔ a wɔde bɛkyɛe no mu duru yɛɛ bɛyɛ kilogram baako ne fa a ɛkyerɛ sɛ, sikakɔkɔɔ no akorade no mu biara duru yɛ nnwetɛbona du a wɔde aduhuam ahyɛ no ma.
/// 4 Mose 7:87
Wɔde anantwi dumien ne adwennini a wɔn mu biara adi afe na ɛbɛbɔɔ ɔhyew afɔre no a atoko afɔrebɔ nso ka ho. Wɔde mpapo bɛbɔɔ bɔne ho afɔre.
/// 4 Mose 7:88
Asomdwoe afɔre nneɛma a wɔde bae ni: nantwininimma aduonu anan, adwennini aduosia, mmirekyi aduosia, adwennini a wɔn mu biara adi afe aduosia.
/// 4 Mose 7:89
Bere a Mose kɔɔ Ahyiae Ntamadan no mu sɛ ɔne Awurade rekɔkasa no, ɔtee nne bi fi soro a ɛrekasa kyerɛ no fi Mpata Beae no atifi hɔ, wɔ adaka no ho baabi a kerubim abien no sisi no ntam. Awurade faa saa kwan yi so kasa kyerɛɛ no.
