/// Nnwom 147:1
Dwom Monkamfo Awurade.Eye sɛ wɔto ayeyi nnwom ma yɛn Nyankopɔn,ɛyɛ fɛ na ɛfata dodo sɛ wɔkamfo no!
/// Nnwom 147:2
Awurade kyekyere Yerusalem;Ɔboaboa Israel nnommum ano.
/// Nnwom 147:3
Ɔsa wɔn a wɔn koma abotow no yare,na ɔkyekyere wɔn akuru.
/// Nnwom 147:4
Ɔkyerɛ nsoromma dodow a ɛwɔ hɔ,na ɔde obiara din frɛ no.
/// Nnwom 147:5
Yɛn Awurade so, na ne tumi yɛ kɛse;yɛrente nʼase nwie.
/// Nnwom 147:6
Awurade wowaw ahobrɛasefona ɔtotow amumɔyɛfo hwehwe fam.
/// Nnwom 147:7
Monto aseda nnwom mma Awurade.Momfa sanku nto dwom mma yɛn Nyankopɔn.
/// Nnwom 147:8
Ɔde omununkum kata ɔsoro ani;ɔma asase osuma sare nyin wɔ nkoko so.
/// Nnwom 147:9
Ɔma anantwi aduan,na sɛ kwaakwaadabimma su a, ɔma wɔn aduan.
/// Nnwom 147:10
Ɛnyɛ ɔpɔnkɔ ahoɔden na nʼani sɔna ɛnyɛ onipa ahoɔden nso.
/// Nnwom 147:11
Na mmom, Awurade ani sɔ nnipa a wosuro no,wɔn a wɔde wɔn ho to nʼadɔe a ɛnsa da no so no.
/// Nnwom 147:12
Momma Awurade so, Yerusalem;kamfo wo Nyankopɔn, Sion,
/// Nnwom 147:13
ɔma wʼapon akyi adaban yɛ den,na ohyira wo nkurɔfo a wɔte wo mu.
/// Nnwom 147:14
Ɔma wʼahye so dwo,na ɔde awi ankasa ma wo.
/// Nnwom 147:15
Ɔsoma nʼahyɛde kɔ asase so;nʼasɛm tu mmirika ntɛm so.
/// Nnwom 147:16
Ɔtrɛw sukyerɛmma mu sɛ oguan ho nwi,na ɔpete obosu sukyerɛmma sɛ nsõ.
/// Nnwom 147:17
Ɔtotow mparuwbo gu fam sɛ mmosea.Hena na obetumi agyina nʼawɔw dennen no ano?
/// Nnwom 147:18
Ɔsoma nʼasɛm no ma ɛnan no;ɔhwanyan ne mframa, na nsu sen.
/// Nnwom 147:19
Wada nʼasɛm adi akyerɛ Yakob,ne mmara ne ɔhyɛ nsɛm akyerɛ Israel.
/// Nnwom 147:20
Ɔnyɛɛ eyi maa ɔman foforo biara ɛ;wonnim ne mmara.Monkamfo Awurade!
