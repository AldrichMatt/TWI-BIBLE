/// 2 Mose 15:1
Ogye Ho DwomNa Mose ne Israelfo no too saa dwom yi de kamfoo Awurade:“Mɛto dwom ama Awurade, efisɛwadi nkonim anuonyam mu;Watow ɔpɔnkɔ ne ne sotefo noagu po mu.
/// 2 Mose 15:2
“Awurade yɛ mʼahoɔden, me dwomne me nkwagye.Ɔyɛ me Nyankopɔn, na mɛkamfo no.Ɔyɛ mʼagya Nyankopɔn, mɛma no so.
/// 2 Mose 15:3
Awurade yɛ ɔkofo;ne din ne Awurade.
/// 2 Mose 15:4
Farao nteaseɛnam ne nʼakofo, watow wɔn agu po mu.Wɔamemem wɔ Po Kɔkɔɔ mu.Misraim akofo atitiriwawuwu asorɔkye ase.
/// 2 Mose 15:5
Nsu akata wɔn so.Wɔmemem asubun mu sɛ ɔbo.
/// 2 Mose 15:6
Wo nsa nifa, Awurade,tumi ne anuonyam ahyɛ no ma;wo nsa nifa, Awurade,atetew atamfo mu pasaa.
/// 2 Mose 15:7
“Wo tumi kɛse no muna wonam tuu wɔn a wotia wo no gui.Womaa wʼabufuwbɛhyew wɔn sɛnea ogya hyew sare.
/// 2 Mose 15:8
Wugu ahome a,nsu mu pae.Egyinaa sɛ afasumaa po taa fa ne fa.
/// 2 Mose 15:9
Ɔtamfo kae se,‘Mɛtaa wɔn, mɛto wɔn, asɛe wɔn.Mɛtwe mʼafoa wɔ wɔn soatwitwa wɔn asinasin.’
/// 2 Mose 15:10
Nanso Onyankopɔn bɔɔ ne mframama po kataa wɔn so.Wɔmemem sɛ sumpiiwɔ subun no mu.
/// 2 Mose 15:11
Hena na ɔte sɛ Awurade wɔ anyame mu?Hena na ɔte sɛ wo?Obirɛmpɔn, wɔ kronkronyɛ mu;nea yɛde osuro kronkron ma nʼanuonyam,Ɔnwonwani Nyankopɔn.
/// 2 Mose 15:12
“Woteɛɛ wo nsa nifana asase menee wɔn.
/// 2 Mose 15:13
Woadi nnipa a wugyee wɔn no anim.Wʼayamye mu,wubedi wo nkurɔfo a woagye wɔn anim.Wʼahoɔden mu, wobɛkyerɛ wɔn kwanakɔ wo tenabea kronkron hɔ.
/// 2 Mose 15:14
Amanaman bɛte ama wɔn ho apopo.Ehu bɛka nnipa a wɔwɔ Filistia.
/// 2 Mose 15:15
Edom mpanyimfo besuro.Atumfo a wɔwɔ Moab ho bɛwosow.Na nnipa a wɔwɔ Kanaan nyinaa bɛbɔ huboa.
/// 2 Mose 15:16
Ehu ne suro bɛtɔ wɔn so.Awurade, wo tumi nti,wɔremma yɛn so!Wo nkurɔfo a wotɔɔ wɔnBetwa wɔn ho asomdwoe mu.
/// 2 Mose 15:17
Wode wɔn bɛba abedua wɔnwɔ wo bepɔw so,wo ara wo fi hɔ, Awurade—Kronkronbea a woasiesie sɛ wo tenabea no.
/// 2 Mose 15:18
“Awurade bedi heneakosi daa.”
/// 2 Mose 15:19
Farao apɔnkɔ, nʼapɔnkɔkafo ne ne nteaseɛnam pɛɛ sɛ wɔfa po no mu; nanso Awurade buu nsu afasu no guu wɔn so bere a na Israelfo no nam mu sɛ asase wosee so. 
/// 2 Mose 15:20
Ɛhɔ na Odiyifobea Miriam a ɔyɛ Aaron nuabea faa akyene bi bɔ de dii mmea no anim ma wɔsawee. 
/// 2 Mose 15:21
Ɛnna Miriam too saa dwom yi:“Monto dwom mma Awuradena wadi nkonim anuonyam mu.Wama ɔpɔnkɔ ne ne sotefoamem po ase.”
/// 2 Mose 15:22
Afei, Mose dii Israelfo no anim ne wɔn tu fii Po Kɔkɔɔ no ho kɔɔ Sur sare so. Na wɔnantew sare no so nnansa a wɔannya nsu annom. 
/// 2 Mose 15:23
Woduu Mara no, wɔantumi annom ɛhɔ nsu, efisɛ na ɛyɛ nwene. Ɛno nti na wɔfrɛ hɔ Mara no; ase ne: Nweenwen. 
/// 2 Mose 15:24
Enti nnipa no nwiinwii tiaa Mose sɛ, “Dɛn na yɛnnom?”
/// 2 Mose 15:25
Mose srɛɛ Awurade sɛ ɔmmoa wɔn, na Awurade kyerɛɛ no dubaa bi. Na ɔtow too nsu no mu, na ɛyɛɛ dɛ maa wotumi nomee.Mara hɔ na Awurade hyɛɛ saa mmara yi maa wɔn se, 
/// 2 Mose 15:26
“Sɛ mubetie Awurade mo Nyankopɔn nne, na moayɛ osetie ayɛ ade trenee de a, ɔyare a mema ɛbɔɔ Misraimfo no, meremma bi mmɔ mo, efisɛ mene Awurade a mesa mo nyarewa.”
/// 2 Mose 15:27
Wɔbaa Elim a ɛhɔ na na mmura dumien ne mmedua aduɔson wɔ, nti wosisii wɔn ntamadan, tenaa mmura no ho.
